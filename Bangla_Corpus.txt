এ সবই আমাদের বদভ্যাস বা অসচেতনতা।
এমনিতেই আমরা আমাদের প্রাকৃতিক পরিবেশকে ধ্বংস করার জন্য সব রকম চেষ্টা করে যাচ্ছি, যা আসলে আমাদেরই ক্ষতি করছে।
সামান্য হোক, আসুন, আপনাকে দিয়েই শুরু হোক সচেতনতার প্রথম পদক্ষেপ, যার সম্মিলনে সাধিত হবে অনেক বড় কোনো কাজ।
মো. ইফতেখার রহমান, নওগাঁ।
প্রতিবাদ
প্রথম আলোর ২৪ এপ্রিল সংখ্যার চতুর্থ পৃষ্ঠায় ‘প্রকল্প অনুমোদনের আগেই বাস্তবায়ন’ শীর্ষক সংবাদটি আমার দৃষ্টিগোচর হয়েছে।
সংবাদে উল্লেখ করা হয়েছে, অনুমোদন হওয়ার আগেই প্রকল্প বানিয়ে কাজ শেষ করেছেন কয়েকজন জনপ্রতিনিধি।
এ তথ্য সঠিক নয়।
ইতিমধ্যে মাননীয় সংসদ সদস্যের কোটায় ৯০ লাখ টাকার উন্নয়ন বরাদ্দের কাজ প্রায় শেষ হওয়ার পথে এবং সরকারি বিধি মোতাবেক এর বিলও বহুলাংশে পরিশোধ করা হয়ে গেছে মর্মে আমরা জানতে পেরেছি।
প্রকল্প তৈরি এবং সংবাদে যেসব জনপ্রতিনিধির উদ্ধৃতি দেওয়া হয়েছে প্রকল্পের বিষয়ে, তাঁদের সঙ্গে আমার কোনো ধরনের যোগাযোগ হয়নি।
সংবাদে আমার যে বক্তব্য প্রকাশ করা হয়েছে, সে ধরনের কোনো কথাও আমার সঙ্গে প্রতিবেদকের হয়নি।
সংবাদ প্রতিবেদক সম্পূর্ণ মনগড়াভাবে আমার বক্তব্য উল্লেখ করেছেন।
সংবাদে উপজেলা বিএনপির সাবেক সভাপতি হিসেবে যাঁর বক্তব্য প্রকাশ করা হয়েছে, তাঁকে অনেক আগেই শৃঙ্খলা ভঙ্গের অভিযোগে দল থেকে বহিষ্কার করা হয়েছে।
বিএনপির নেতা-কর্মীদের মধ্যে বিভ্রান্তি সৃষ্টির অসৎ উদ্দেশ্যে তাঁর বক্তব্য প্রকাশ করা হয়েছে।
আমি এ ধরনের মনগড়া তথ্যসংবলিত সংবাদের প্রতিবাদ জানাচ্ছি।
আবু তালেব, সাধারণ সম্পাদক
বাংলাদেশ জাতীয়তাবাদী দল পরশুরাম উপজেলা শাখা, ফেনী।
পাকিস্তান ক্ষমা চাইবে কবে?
‘পাকিস্তান’ শব্দটি শুনলেই চোখের সামনে ভেসে ওঠে এক বিভীষিকাময় একাত্তর;
বাঙালির রক্ত হননের ইতিহাসধিকৃত কালো অধ্যায়।
৩০ লাখ প্রাণ ও দুই লাখ মা-বোনের ইজ্জত হারানোর শোকাবহ করুণতম এক অধ্যায়ের নাম একাত্তর।
গণহত্যা আর বর্বরতার এমন নজির পৃথিবীর ইতিহাসে বিরল।
এই বাংলার মাটিতে এখনো দগদগে ক্ষত বয়ে বেড়ান কত মুক্তিযোদ্ধা তাঁর হূদয়ে;
কত মা আজও বিলাপ করেন সন্তান হারানোর শোকে।
এমন হূদয়বিদারক ইতিহাস ভুলি কী করে?
আমরা মুক্তিযুদ্ধ দেখিনি।
দেখিনি এর ধ্বংসযজ্ঞ, বিভীষিকাময় রূপ।
কিন্তু অনুভব করেছি।
অনুধাবন করেছি কোনো শিল্পীর রং-তুলির ক্যানভাস, পত্রপত্রিকা, প্রামাণ্যচিত্র কিংবা গণমাধ্যমের বদৌলতে।
দুঃখ হয় তখনই, যখন এ দেশের একশ্রেণীর পাকিস্তানপ্রেমী দুপেয়ে প্রাণীদের দেখি বাংলাদেশের মাটিতে জন্ম নিয়ে, এ দেশের রস-গন্ধ-সুধা গায়ে মেখে, এ দেশের আলো-বাতাসে বেড়ে উঠছে যাদের শরীর, তারাই কিনা দেশের প্রতি অকুণ্ঠ সমর্থনের পরিবর্তে একসময়ের পাপীষ্ঠ শত্রুকে পরমভাবে বুকে লালন করে।
দুঃখ লাগে এদের এমন পাকিস্তানপ্রীতি দেখে।
ক্রিকেটে তো বটেই, অনেক ক্ষেত্রে পাকিস্তানকে অগ্রাধিকার দিতে দেখে সত্যিই অবাক হই।
যারা স্বাধীনতার ৪০ বছর পরও জঘন্য কৃতকর্মের জন্য অনুতপ্ত নয়, ক্ষমা প্রার্থনা তো দূরের কথা, যাদের এখনো এ দেশের প্রতি অসমর্থিত কথাবার্তা চলে, তাদের নিয়ে এত মাতামাতি দেশের ও শহীদদের প্রতি অবজ্ঞা ও অসম্মান ছাড়া আর কিছু নয়।
৩০ লাখ শহীদের আত্মা সেদিনই শান্তি পাবে, যেদিন পাকিস্তান সত্যিকার অর্থে আনুষ্ঠানিকভাবে ক্ষমা প্রার্থনা করবে।
নূরনবী বেলাল
উপশহর, রংপুর।
অবহেলিত চারু ও কারুকলা
২২ এপ্রিল ২০১১ প্রথম আলোর চিঠিপত্র কলামে জনৈক শিক্ষকের চারুকলা বিষয়ে লেখাটির সঙ্গে একমত প্রকাশ করছি।
চারুকলা বিষয়টি নিছক ছবি আঁকা নয়, বিজ্ঞান বিষয়ে এর প্রয়োজনীয়তা আছে।
বাণিজ্যিক বিভিন্ন ক্ষেত্রে আছে এর প্রয়োজনীয়তা, আছে প্রত্নতত্ত্ব বিষয়েও।
সমসাময়িক বিষয়ে একজন কার্টুনিস্ট তাঁর কলমের কয়েকটি আঁচড়ে সহজভাবে সর্বসাধারণকে যা বোঝাতে সক্ষম, একজন লেখক বেশ কিছু বাক্যেও সর্বসাধারণকে তা বোঝাতে সক্ষম হন না।
উল্লেখ্য, আমি নাটোর সরকারি বালিকা উচ্চবিদ্যালয়ের এক ছাত্রীর অভিভাবক।
তার কাছে শুনলাম, চারুকলায় প্রাপ্ত নম্বর মার্কশিটে ওঠানো হবে, কিন্তু মোট প্রাপ্ত নম্বরের সঙ্গে যোগ করা হবে না।
বিষয়টি আমার বোধগম্য হলো না।
কারণ, চারুকলা বিষয়টি সপ্তম শ্রেণী পর্যন্ত আবশ্যিক বিষয় হিসেবে নিয়মিত ক্লাস হয়, পরীক্ষা হয়;
অথচ প্রাপ্ত নম্বর যোগ হয় না।
এটা কেমন কথা, কোনো বিষয় যদি মূল্যায়ন না হয়, তাহলে সেই বিষয়ের প্রতি ছাত্রছাত্রী বা শিক্ষকদের আগ্রহ থাকবে কেন?
তাই সংশ্লিষ্ট কর্তৃপক্ষের কাছে আবেদন, চারুকলা বিষয়টিকে অবহেলা না করে এবং বিষয়টির গুরুত্ব অনুধাবন করে ব্যবস্থা নেওয়া হোক।
শফিউর রহমান, নাটোর।
সম্পদ কর
বাংলাদেশে ইতিপূর্বে সম্পদ কর প্রচলিত ছিল, কিন্তু যৌক্তিক বিবেচিত না হওয়ায় তা পরবর্তী সময়ে প্রত্যাহার করে নেওয়া হয়েছে।
ইদানীং রাজস্ব বোর্ড তা আবার প্রবর্তনের সুপারিশ করছে।
এতে সরকারের রাজস্ব বাড়বে, নাকি রাজস্ব কর্মকর্তাদের আয় বাড়বে, তা একটি প্রশ্নসাপেক্ষ বিষয়।
তা ছাড়া বাজারমূল্যে সম্পত্তিকে বিবেচনা করলে তা হবে ন্যায়নীতির পরিপন্থী।
কারণ অ্যাকাউন্টিং ক্রয়মূল্যকে বিবেচনায় নেয়।
অন্যদিকে সম্পত্তির মূল্যবৃদ্ধি কখনো একজন ব্যক্তির কাছে আয় নির্দেশিত হয় না।
তাহলে তিনি কর দেবেন কোথা থেকে?
এমনিতে আয়ের ওপর কর দিতে হয়।
তাই মাননীয় অর্থমন্ত্রী ঠিকই বলেছেন, বিষয়টি আরও ভাবার দরকার।
এ ক্ষেত্রে সম্পদ কর নিয়ে জনমত যাচাই ও বিস্তারিত আলোচনা করা যেতে পারে।
মোহাম্মদ দিদারুল আলম
আইস ফ্যাক্টরি রোড, চট্টগ্রাম।
ফিরে আসছে পলিথিন
অনেক ঢাকঢোল পিটিয়ে নিষিদ্ধ করা হলো পলিথিন।
কিছুদিন তা বলবৎ থাকলও বহাল তবিয়তে।
তারপর?
যা ছিল আগে, তা-ই ফিরে এসেছে।
বাজারে-দোকানে ফিরে এসেছে পলিথিন।
এখন দোকান থেকে কোনো কিছু কিনলেই দোকানদার হাতে ধরিয়ে দেন পলিথিন।
কাগজের ঠোঙা বা চটের ব্যাগ চোখে পড়ে না ইদানীং।
কী লাভ হলো এত ঢাকঢোল পিটিয়ে?
পলিথিন পরিবেশবান্ধব নয় বলে নিষিদ্ধ করা হয়েছিল।
কিন্তু সেই নিষিদ্ধ জিনিসে বাজার আবার সয়লাব হয়ে যাচ্ছে, তবু যে কারও টনক নড়ে না।
নূরনবী বেলাল, উপশহর, রংপুর।
ফুটপাতে মোটরসাইকেল
জনসংখ্যা বাড়ার সঙ্গে সঙ্গে বাড়ছে নানাবিধ সমস্যা।
বিশেষ করে, রাজধানী ঢাকা শহরের রাস্তাঘাটে যানজট যে হারে বাড়ছে, তা অকল্পনীয়।
যানজটের কারণে মানুষ সময়মতো অফিসে যেতে পারছেন না, সময়মতো কাজকর্ম শেষ করতে পারছেন না।
কারণ মোটরসাইকেলের চালক ও দোকানিদের অত্যাচারে শনির আখড়া, যাত্রাবাড়ী, সায়েদাবাদ, গুলিস্তান, মতিঝিল, পল্টন, মালিবাগ, মৌচাক, মগবাজার, সাতরাস্তা, তিব্বত ও মিরপুর এলাকা;
তথা যেখানে যানজট সেখানে ফুটপাতে মোটরসাইকেল ও দোকানিদের অত্যাচারে সাধারণ মানুষ অতিষ্ঠ।
মোটরসাইকেল ও দোকানিদের জন্য ফুটপাতে হেঁটে চলার উপায় নেই।
মোটরসাইকেল চালাতে গিয়ে চালকেরা ফুটপাতের পথচারীকে হেনস্তা করে চলেছেন।
একটু যানজট দেখলে বা ট্রাফিক সিগন্যাল পড়লেই তাঁরা রাস্তা ছেড়ে ফুটপাতের ওপর মোটরসাইকেল তুলে দেন।
এটা হচ্ছে ট্রাফিক পুলিশের সামনেই।
এর ফলে প্রতিনিয়ত ঘটছে দুর্ঘটনা।
সবচেয়ে যে বিষয়টি মানুষকে বিরক্ত করে, তা হলো মোটরসাইকেলের হর্ন।
মানুষ যখন ফুটপাত দিয়ে হাঁটে, তখন তাদের মাথায় থাকে নানা রকমের চিন্তা।
ওই সময় হঠাৎ পেছন থেকে হর্ন বেজে উঠলে শারীরিক ও মানসিক বিপর্যয় ঘটে এবং পথচারীরা দুর্ঘটনার শিকার হয়।
দ্বিতীয়ত পথে চলাচলকারী মানুষের মধ্যে অনেকেই হার্টের রোগী।
মোটরসাইকেলের হর্ন বাজার কারণে তাদের হার্টের সমস্যা আরও বেড়ে যায়।
একদিকে ফুটপাত ভাঙাচোরা, দোকানিরাও দখল করে রেখেছে।
তার পরও যতটুকু পারা যায়, মানুষ চেষ্টা করে ফুটপাত দিয়ে চলতে।
কিন্তু তা-ও এখন অসম্ভব হয়ে পড়েছে।
কারণ ফুটপাত দিয়ে মোটরসাইকেলের চলা ও ক্ষুদ্র দোকানিদের দখল করে নেওয়ার প্রতিবাদ করেও কোনো ফল পাওয়া যাচ্ছে না।
পুলিশ ও ট্রাফিক পুলিশ এ ব্যাপারে কোনো পদক্ষেপ নিচ্ছে না।
তাই বিষয়টি সুনজরে দেখার জন্য ঢাকা সিটি করপোরেশন, মাননীয় যোগাযোগমন্ত্রী ও যথাযথ কর্তৃপক্ষের দৃষ্টি আকর্ষণ করছি।
নিম্নমানের ধারাভাষ্য
গত ২৭ এপ্রিল প্রথম আলোর চিঠিপত্র বিভাগে ‘বিটিভির ধারাভাষ্য’ শিরোনামে একটি লেখা পড়ে উদ্বুদ্ধ হয়ে বলতে চাই, বাংলাদেশ বেতারও দীর্ঘদিন ধরে দেশ-বিদেশের মাঠ থেকে বিভিন্ন খেলার ধারাবিবরণী সরাসরি সম্প্রচার করে আসছে।
কিন্তু শ্রোতারা গভীর উদ্বেগের সঙ্গে লক্ষ করছে যে সাম্প্রতিক সময়ে বেতারে খুব নিম্নমানের ধারাভাষ্য সম্প্রচার করা হচ্ছে।
বেতারের শুরুর দিকের অনেক ধারাভাষ্যকার ইতিমধ্যে প্রবীণ হয়েছেন এবং তাঁদের বেশির ভাগের বয়স সত্তরোর্ধ্ব।
অথচ এখনো তাঁদের দিয়েই বেতার কর্তৃপক্ষ দিনের পর দিন সরাসরি ধারাভাষ্য প্রচারের কাজ করাচ্ছে।
প্রবীণ এসব ক্রীড়া ভাষ্যকার তাঁদের যৌবনে ভালো ধারাভাষ্য দিয়ে জনপ্রিয়তা অর্জন করলেও, বর্তমানে বার্ধক্যজনিত কারণে এবং দৃষ্টিশক্তি লোপ পাওয়ায় কমেন্ট্রি বক্সে বসে মাঠের খেলোয়াড়দের সঠিকভাবে চিনতে পারছেন না এবং স্মৃতিশক্তি দুর্বল হওয়ায় ধারাবাহিক গতিতে ধারাভাষ্য প্রদান করতে ব্যর্থ হচ্ছেন।
আমরা শ্রোতারা আশা করি, এখন থেকে ভবিষ্যতে বেতার কর্তৃপক্ষ ক্রীড়া ধারাবর্ণনার মানের ব্যাপারে সজাগ ও সচেতন হবে।
আতাউর রহমান, চট্টগ্রাম বিশ্ববিদ্যালয়।
অপপ্রচার
পার্বত্য জেলা রাঙামাটির ঐতিহ্যবাহী রাজবন বিহার বৌদ্ধ ধর্মাবলম্বীদের অন্যতম তীর্থস্থান।
শুধু তীর্থস্থান বললে ভুল বলা হবে।
রাজবন বিহার দেশের অন্যান্য ধর্মাবলম্বীর জন্যও আকর্ষণীয় ও দর্শনীয় স্থান।
রাজবন বিহারের নাম নিলে যাঁর নাম প্রথমে আসে, তিনি আমাদের সর্বজনশ্রদ্ধেয় ভদন্ত সাধনানন্দ মহাস্থবির, যিনি অসীম ত্যাগ ও কঠোর সাধনার কারণে বৌদ্ধ সম্প্রদায়ের কাছে পরম পূজনীয় ও আলোকিত ব্যক্তিত্ব।
শ্রদ্ধেয় ভদন্ত সাধনানন্দ মহাস্থবিরকে সবাই ‘বনভন্তে’ নামে চেনে ও জানে।
শ্রদ্ধেয় ভন্তে বর্তমানে বার্ধক্যজনিত রোগে আক্রান্ত।
ভন্তে হঠাৎ দেহত্যাগ করলে (বাঙালি-পাহাড়ি বৌদ্ধ ধর্মাবলম্বী) আমরা অনেকটা অভিভাবকহীন হয়ে পড়ব।
কিন্তু পরিতাপের বিষয়, ইদানীং কিছু স্বার্থান্বেষী লোক শ্রদ্ধেয় ভন্তের নামে মুঠোফোনে মেসেজের মাধ্যমে অপপ্রচার শুরু করেছে।
এতে বলা হচ্ছে, শ্রদ্ধেয় ভন্তের বাণী সাত দিনের মধ্যে ১১ জনের কাছে এসএমএসের মাধ্যমে প্রচার না করলে নাকি মুঠোফোন ব্যবহারকারী ব্যক্তিরা বিনাশ হয়ে যাবে এবং প্রচার করলে নাকি মঙ্গল হবে।
একজন সচেতন নাগরিক হিসেবে শ্রদ্ধেয় ভন্তের নামে মুঠোফোনের মাধ্যমে প্রচারের নামে অপপ্রচারের তীব্র প্রতিবাদ জানাই।
আশা করি, রাজবন বিহার কমিটি মুঠোফোনের মাধ্যমে প্রচারের নামে স্বার্থান্বেষী ব্যক্তিদের অপপ্রচার বন্ধের জন্য প্রয়োজনীয় ব্যবস্থা নেবে।
ছাত্র-শিক্ষক সম্পর্ক
শিক্ষকদের সম্মান প্রদর্শন আজ হারানো ঐতিহ্য যেন ভুলে যাওয়া স্মৃতি নয়।
হয়তো সে জন্য ফরাসি বংশোদ্ভূত আমেরিকান ইতিহাসবিদ জ্যাক বার্জুন (Jacques Barzun) আফসোস করে বলেছেন, ‘শিক্ষকতা বিলুপ্ত শিল্প না হলেও এর গরিমা এক হারানো ঐতিহ্য’।
বতর্মান প্রেক্ষাপটে তৃতীয় বিশ্বের ক্ষুদ্রতম দেশ বাংলাদেশের শিক্ষকেরা কেমন আছেন, তা জানা একদম সহজ।
আর্থিক অনটনে নুয়ে পড়া শিক্ষক-জাতির কাঁধে এক অপরিসীম দায়িত্ব।
একটি রাষ্ট্রের ভবিষ্যৎ কর্ণধার গড়ার পেছনে যে নির্মাতারা আজীবন কাজ করে যাচ্ছেন, তাঁদের খবর আজ কে রাখে?
এখনকার ছাত্র-শিক্ষক সম্পর্ক দেখলে বিস্মিত না হয়ে পারা যায় না।
আধুনিক যুগের শিক্ষার্থীরা শিক্ষকের যথোপযুক্ত সম্মান দিতে কুণ্ঠাবোধ করে।
আর শিক্ষক জাতির এই করুণ জীবনযাপন ও অক্লান্ত পরিশ্রমের স্বীকৃতি না পাওয়ার বেদনা দেখে বতর্মান মেধাবী শিক্ষার্থীরা শিক্ষকতা পেশায় আসতে অনীহা প্রকাশ করে।
এভাবে যদি ভবিষ্যৎ প্রজন্ম শিক্ষকতা পেশাকে সবচেয়ে অবহেলার চোখে দেখে, তবে আগামী প্রজন্ম বিনির্মাণের ভার কে নেবে?
আজ (১৯.০১.২০১২) আমাদের দেশে জাতীয় শিক্ষক দিবস।
কিন্তু বেশির ভাগ ছাত্রছাত্রীর কাছে এই দিনটি অজানা।
শিক্ষক ও শিক্ষার্থীর মধ্যে সেতুবন্ধকারী এই দিনটির কথা ভুলে যাওয়াটাই প্রমাণ করে শিক্ষকদের বতর্মান অবস্থা।
অন্ধকার দূর করে আলো বিতরণকারী ধ্রুব শিখা জ্বালানোর দায়িত্ব নিয়ে এগিয়ে আসা শিক্ষক-জাতির কল্যাণে সরকারের আশু পদক্ষেপ কামনা করছি।
তার সঙ্গে অনুরোধ করছি শিক্ষকদের সর্বোচ্চ সম্মানে ভূষিত করতে।
সনেট দেব
চট্টগ্রাম কলেজ, চট্টগ্রাম।
যানজট ও রেলওয়ে
রাজধানী ঢাকা ও এর পার্শ্ববর্তী এলাকায় জনসংখ্যা বৃদ্ধির সঙ্গে সঙ্গে যানবাহন সমস্যা ক্রমান্বয়ে তীব্র থেকে তীব্রতর হচ্ছে।
উপরন্তু যানজটও নিত্যদিন ভয়াবহ আকার ধারণ করছে।
অথচ রেল মন্ত্রণালয় জনগণের প্রতি একটু সদয় হলে অতিসহজেই এ সমস্যার অনেকখানি সমাধান করতে সক্ষম হতো।
এ লক্ষ্যে খুব সংক্ষেপে পাঁচটি প্রস্তাব রেলওয়ে মন্ত্রণালয় সমীপে পেশ করা হলো, যা স্বল্প সময়ে এবং খুব কম অর্থ ব্যয়ে বাস্তবায়ন করা সম্ভব।
১. জয়দেবপুর থেকে টঙ্গী পর্যন্ত ১২ কিমি দীর্ঘ আরও একটি নতুন ডুয়েল গেজ এবং কমলাপুর থেকে নারায়ণগঞ্জ পর্যন্ত ২০ কিমি দীর্ঘ আরও একটি মিটার গেজ রেললাইন জরুরি ভিত্তিতে স্থাপন।
২. প্রচুর লোকসমাগম এবং গুরুত্বপূর্ণ সংযোগস্থলের কারণে ঢাকা-টঙ্গী রুটে মহাখালী রেলগেট সংলগ্ন উত্তর পাশে এবং মগবাজার ওয়্যারলেস রেলগেট ও মালিবাগ রেলগেটের মধ্যবর্তী স্থান এবং ঢাকা-নারায়ণগঞ্জ রুটে জুরাইনে একটি করে মোট তিনটি সি-গ্রেডের রেলস্টেশন নির্মাণ।
৩. ঢাকা ও টঙ্গী রেলস্টেশনকে বাইপাস করে দেশের পূর্বাঞ্চল থেকে পশ্চিমাঞ্চলে এবং আগরতলা-কলকাতা (ভায়া-পুবাইল, জয়দেবপুর) রুটে দ্রুত যোগাযোগের জন্য পুবাইল থেকে ধীরাশ্রম রেলস্টেশন পর্যন্ত আট কিমি দীর্ঘ একটি ডুয়েল গেজ রেললাইন স্থাপন।
৪. আখাউড়া-ঈশ্বরদী এবং ঈশ্বরদী-আখাউড়া ভায়া টঙ্গী (পুবাইল থেকে ধীরাশ্রম পর্যন্ত রেললাইন স্থাপন না হওয়া পর্যন্ত) প্রতিদিন দুই জোড়া ট্রেন চালু করা।
৫. ঢাকা-জয়দেবপুর এবং ঢাকা-নারায়ণগঞ্জ রুটে আরও দুই জোড়া করে নতুন ট্রেন চালু করা।
উপরিউক্ত প্রস্তাবসমূহ ক্রমিকসংখ্যা অনুযায়ী অগ্রাধিকার ভিত্তিতে জরুরিভাবে বাস্তবায়ন করা হলে দ্রুত যোগাযোগ এবং যানবাহন সংকট নিরসনে বৈপ্লবিক পরিবর্তন আসবে।
এতে একদিকে যেমন সাধারণ মানুষ কম খরচে এবং স্বল্প সময়ে যাতায়াত করতে পারবে, অন্যদিকে বাসমালিকদের একচেটিয়া ব্যবসায়ও অনেকটা ভাটা কড়বে।
বিষয়টি গভীরভাবে অনুধাবনপূর্বক জরুরি ভিত্তিতে বাস্তবায়ন করার জন্য রেলমন্ত্রী মহোদয়কে বিশেষভাবে অনুরোধ করা হলো।
ডা. মোহাম্মদ আশরাফ হোসেন গাজী
জয়দেবপুর, গাজীপুর।
প্রধানমন্ত্রীর প্রতি
আমার স্বামী শহীদ নুরুল ইসলাম (পিতা- মৃত লুৎফল করিম, সাং- চরলক্ষ্মী, ডাকঘর- রামগতির হাট, উপজেলা- রামগতি, জেলা- লক্ষ্মীপুর) পিলখানায় বিডিআর বর্তমানে বিজিপি সদর দপ্তরে সুবেদার মেজর হিসেবে কর্মরত ছিলেন।
২০০৯ সালের বিডিআর বিদ্রোহের সময় বিদ্রোহে বাধা দেওয়ায় বিদ্রোহীরা তাঁকে নৃসংশভাবে হত্যা করে এবং গণকবরে পুঁতে রাখে।
পরে আমরা তাঁকে ঢাকা মেডিকেল কলেজ মর্গ থেকে গ্রামের বাড়িতে নিয়ে রাষ্ট্রীয় মর্যাদা ছাড়াই দাফন করি।
২০০৯ সালের ২০ আগস্ট সরকারি নির্দেশে বিডিআরের কুমিল্লা সেক্টরের কমান্ডার কর্নেল মির্জা এজাজুর রহমানের নেতৃত্বে তাঁর সমাধিতে গার্ড অব অনার প্রদান করে তাঁকে রাষ্ট্রীয় সম্মান জানানো হয়।
তিনি মহাপরিচালকের পক্ষ থেকেও তাঁর সমাধিতে পুষ্পস্তবক অর্পণ করেন।
আমার স্বামী অত্যন্ত সৎ ছিলেন।
আমরা দুইবার নদীভাঙনের শিকার হই।
আমার স্বামী জীবিত থাকা অবস্থায় আমরা তাঁর স্বল্প বেতনের টাকা দিয়ে অত্যন্ত কষ্টের সঙ্গে জীবিকা নির্বাহ করতাম।
আমার স্বামী তাঁর সন্তানদের ভবিষ্যতের জন্য কোনো অর্থসম্পদ রেখে যেতে পারেননি।
আমার স্বামীর পেনশনের সব টাকা তাঁর ঋণকৃত অর্থ পরিশোধ করতে শেষ হয়ে যায়।
বর্তমানে আমি মাসিক পেনশনের স্বল্প টাকা দিয়ে অত্যন্ত কষ্টের সঙ্গে জীবিকা নির্বাহ করছি।
মাননীয় প্রধানমন্ত্রী, বিডিআর বিদ্রোহে শহীদ সেনাকর্মকর্তাদের পরিবারের প্রতি আপনি সাহায্য ও সহানুভূতির হাত বাড়িয়ে দিয়েছেন।
পুনর্বাসনের ব্যবস্থাও করেছেন।
কিন্তু আমি বিডিআর বিদ্রোহে শহীদদের পরিবারের জন্য মাননীয় প্রধানমন্ত্রীর ঘোষিত ও ব্যাংকমালিকদের সংগঠনের গৃহীত কোনো সুযোগ-সুবিধা পাইনি।
আমি অসহায় ও নিরুপায়।
আমি ও আমার সন্তানদের ভবিষ্যৎ ও দৈনন্দিন জীবন নির্বাহের সুবিধার্থে বিডিআর বিদ্রোহে শহীদদের পরিবারের জন্য আপনার ঘোষিত সব সাহায্য ও সহযোগিতা আমাকেও প্রদানের জন্য বিনীত আবেদন জানাচ্ছি।
ছাত্র-শিক্ষক সম্পর্ক
শিক্ষকদের সম্মান প্রদর্শন আজ হারানো ঐতিহ্য যেন ভুলে যাওয়া স্মৃতি নয়।
হয়তো সে জন্য ফরাসি বংশোদ্ভূত আমেরিকান ইতিহাসবিদ জ্যাক বার্জুন (Jacques Barzun) আফসোস করে বলেছেন, ‘শিক্ষকতা বিলুপ্ত শিল্প না হলেও এর গরিমা এক হারানো ঐতিহ্য’।
বতর্মান প্রেক্ষাপটে তৃতীয় বিশ্বের ক্ষুদ্রতম দেশ বাংলাদেশের শিক্ষকেরা কেমন আছেন, তা জানা একদম সহজ।
আর্থিক অনটনে নুয়ে পড়া শিক্ষক-জাতির কাঁধে এক অপরিসীম দায়িত্ব।
একটি রাষ্ট্রের ভবিষ্যৎ কর্ণধার গড়ার পেছনে যে নির্মাতারা আজীবন কাজ করে যাচ্ছেন, তাঁদের খবর আজ কে রাখে?
এখনকার ছাত্র-শিক্ষক সম্পর্ক দেখলে বিস্মিত না হয়ে পারা যায় না।
আধুনিক যুগের শিক্ষার্থীরা শিক্ষকের যথোপযুক্ত সম্মান দিতে কুণ্ঠাবোধ করে।
আর শিক্ষক জাতির এই করুণ জীবনযাপন ও অক্লান্ত পরিশ্রমের স্বীকৃতি না পাওয়ার বেদনা দেখে বতর্মান মেধাবী শিক্ষার্থীরা শিক্ষকতা পেশায় আসতে অনীহা প্রকাশ করে।
এভাবে যদি ভবিষ্যৎ প্রজন্ম শিক্ষকতা পেশাকে সবচেয়ে অবহেলার চোখে দেখে, তবে আগামী প্রজন্ম বিনির্মাণের ভার কে নেবে?
আজ (১৯.০১.২০১২) আমাদের দেশে জাতীয় শিক্ষক দিবস।
কিন্তু বেশির ভাগ ছাত্রছাত্রীর কাছে এই দিনটি অজানা।
শিক্ষক ও শিক্ষার্থীর মধ্যে সেতুবন্ধকারী এই দিনটির কথা ভুলে যাওয়াটাই প্রমাণ করে শিক্ষকদের বতর্মান অবস্থা।
অন্ধকার দূর করে আলো বিতরণকারী ধ্রুব শিখা জ্বালানোর দায়িত্ব নিয়ে এগিয়ে আসা শিক্ষক-জাতির কল্যাণে সরকারের আশু পদক্ষেপ কামনা করছি।
তার সঙ্গে অনুরোধ করছি শিক্ষকদের সর্বোচ্চ সম্মানে ভূষিত করতে।
সনেট দেব
চট্টগ্রাম কলেজ, চট্টগ্রাম।
প্রধানমন্ত্রীর প্রতি
আমার স্বামী শহীদ নুরুল ইসলাম (পিতা- মৃত লুৎফল করিম, সাং- চরলক্ষ্মী, ডাকঘর- রামগতির হাট, উপজেলা- রামগতি, জেলা- লক্ষ্মীপুর) পিলখানায় বিডিআর বর্তমানে বিজিপি সদর দপ্তরে সুবেদার মেজর হিসেবে কর্মরত ছিলেন।
২০০৯ সালের বিডিআর বিদ্রোহের সময় বিদ্রোহে বাধা দেওয়ায় বিদ্রোহীরা তাঁকে নৃসংশভাবে হত্যা করে এবং গণকবরে পুঁতে রাখে।
পরে আমরা তাঁকে ঢাকা মেডিকেল কলেজ মর্গ থেকে গ্রামের বাড়িতে নিয়ে রাষ্ট্রীয় মর্যাদা ছাড়াই দাফন করি।
২০০৯ সালের ২০ আগস্ট সরকারি নির্দেশে বিডিআরের কুমিল্লা সেক্টরের কমান্ডার কর্নেল মির্জা এজাজুর রহমানের নেতৃত্বে তাঁর সমাধিতে গার্ড অব অনার প্রদান করে তাঁকে রাষ্ট্রীয় সম্মান জানানো হয়।
তিনি মহাপরিচালকের পক্ষ থেকেও তাঁর সমাধিতে পুষ্পস্তবক অর্পণ করেন।
আমার স্বামী অত্যন্ত সৎ ছিলেন।
আমরা দুইবার নদীভাঙনের শিকার হই।
আমার স্বামী জীবিত থাকা অবস্থায় আমরা তাঁর স্বল্প বেতনের টাকা দিয়ে অত্যন্ত কষ্টের সঙ্গে জীবিকা নির্বাহ করতাম।
আমার স্বামী তাঁর সন্তানদের ভবিষ্যতের জন্য কোনো অর্থসম্পদ রেখে যেতে পারেননি।
আমার স্বামীর পেনশনের সব টাকা তাঁর ঋণকৃত অর্থ পরিশোধ করতে শেষ হয়ে যায়।
বর্তমানে আমি মাসিক পেনশনের স্বল্প টাকা দিয়ে অত্যন্ত কষ্টের সঙ্গে জীবিকা নির্বাহ করছি।
মাননীয় প্রধানমন্ত্রী, বিডিআর বিদ্রোহে শহীদ সেনাকর্মকর্তাদের পরিবারের প্রতি আপনি সাহায্য ও সহানুভূতির হাত বাড়িয়ে দিয়েছেন।
পুনর্বাসনের ব্যবস্থাও করেছেন।
কিন্তু আমি বিডিআর বিদ্রোহে শহীদদের পরিবারের জন্য মাননীয় প্রধানমন্ত্রীর ঘোষিত ও ব্যাংকমালিকদের সংগঠনের গৃহীত কোনো সুযোগ-সুবিধা পাইনি।
আমি অসহায় ও নিরুপায়।
আমি ও আমার সন্তানদের ভবিষ্যৎ ও দৈনন্দিন জীবন নির্বাহের সুবিধার্থে বিডিআর বিদ্রোহে শহীদদের পরিবারের জন্য আপনার ঘোষিত সব সাহায্য ও সহযোগিতা আমাকেও প্রদানের জন্য বিনীত আবেদন জানাচ্ছি।
ছাত্রী হল চাই
শেরেবাংলা কৃষি বিশ্ববিদ্যালয় বাংলাদেশের চারটি কৃষি বিশ্ববিদ্যালয়ের মধ্যে দ্বিতীয় অবস্থানে রয়েছে।
ঢাকার ব্যস্ততম এবং গুরুত্বপূর্ণ এলাকা হিসেবে পরিচিত শেরেবাংলা নগরে বিশ্ববিদ্যালয়টি অবস্থিত।
২০০১ সালে এটি বিশ্ববিদ্যালয় হিসেবে যাত্রা শুরু করে এবং বর্তমানে এখানে তিনটি ছাত্র হল এবং একটি ছাত্রী হল রয়েছে।
অত্যন্ত দুঃখের বিষয় হলেও সত্যি যে এই বিশ্ববিদ্যালয়ের মোট ছাত্রছাত্রীর এক-তৃতীয়াংশ ছাত্রী রয়েছে এবং তাদের জন্য একটি মাত্র হল বরাদ্দ রয়েছে।
২০১০ সালের বাজেটে নতুন আরেকটি ছাত্রী হলের জন্য অর্থ বরাদ্দ করা হলেও এখনো পর্যন্ত তা কার্যকর হয়নি।
ফলে অর্ধেক মেয়েকেই নতুন ছাত্রী হল নামে পরিচিত লাইব্রেরিতে মানবেতর জীবনযাপন করতে হচ্ছে।
অবস্থা এতটাই খারাপ যে এই প্রচণ্ড শীতে মেয়েদের মেঝেতে বিছানা করে থাকতে হচ্ছে, যা অত্যন্ত বেদনাদায়ক।
এ ছাড়া এখানে মেয়েদের জন্য রিডিংরুম, ডাইনিং এবং পর্যাপ্ত পরিমাণ বাথরুমের ব্যবস্থা নেই।
তাই কর্তৃপক্ষের দৃষ্টি আকর্ষণ করছি, এই মানবেতর জীবন থেকে মেধাবী ছাত্রীদের রক্ষা করুন এবং আমাদের জন্য নতুন আবাসিক হল নির্মাণ করে আমাদের উজ্জ্বল ভবিষ্যৎ নিশ্চিত করুন।
জয়তী পাল
শেরেবাংলা কৃষি বিশ্ববিদ্যালয়, ঢাকা।
রেলপথ চাই
ঢাকা একটি জনবহুল রাজধানী।
দেশের অনেক মানুষ বিভিন্ন কাজে ঢাকায় বসবাস করে।
তেমনি উত্তরাঞ্চলের অনেকে ঢাকায় বসবাস করে।
সেখানে অনেকে চাকরি, অনেকে লেখাপড়া প্রভৃতি কাজ করে।
এসব মানুষের বেশির ভাগই রেলপথে ঢাকা যাতায়াত করে।
কিন্তু বগুড়া থেকে সিরাজগঞ্জ কোনো রেলপথ না থাকায় ঢাকাগামী উত্তরাঞ্চলের মানুষ বিশেষ করে রংপুর, লালমনিরহাট, গাইবান্ধা ও বগুড়া জেলার মানুষকে খুব কষ্ট পোহাতে হয়।
কারণ হিসেবে বলা যায়, এ অঞ্চলের মানুষের অনর্থক সান্তাহার, নাটোর, পাবনা হয়ে ঘুরে সিরাজগঞ্জ যেতে হয়।
এতে করে রংপুর বা লালমনিরহাট থেকে ঢাকা যেতে সময় লাগে ১১ থেকে ১৩ ঘণ্টা।
এ কারণে অনেক যাত্রীকে দুর্ভোগে পড়তে হয়।
অপরদিকে গন্তব্যস্থলে দেরি করে পৌঁছায় ট্রেন ছাড়তে আবার দেরি হয়।
তাই নির্দিষ্ট সময়ে ট্রেনগুলো ছেড়ে আসতে পারে না।
অনেক সময় বিশেষ করে সপ্তাহের শেষের দিকে ট্রেনগুলো আট থেকে ১০ ঘণ্টা পর ছাড়ে।
বিশেষ দিনগুলোতে এ সময় আরও বেশি দেরি হয়।
এতে করে অনেক মানুষের বিশেষত কলেজ ও বিশ্ববিদ্যালয় পড়ুয়া ছাত্রছাত্রীদের নানা সমস্যার সম্মুখীন হতে হয়।
অথচ বগুড়া থেকে সিরাজগঞ্জ রেলপথ থাকলে উত্তরাঞ্চল থেকে ঢাকাগামী যাত্রীরা ৬-৮ ঘণ্টার মধ্যে ঢাকায় পৌঁছাতে পারত।
এতে করে ট্রেনগুলো নির্দিষ্ট সময়ে রওয়ানা হতে পারত।
অনতিবিলম্বে বগুড়া থেকে সিরাজগঞ্জ রেলপথ চালু করা হোক।
এ বি এম সাকলাইন আরেফিন
জগন্নাথ বিশ্ববিদ্যালয়।
বিপিএল
জাঁকজমকপূর্ণভাবে উন্মোচন করা হলো বাংলাদেশ প্রিমিয়ার লিগের (বিপিএল) লোগো।
গত বছরের ২৯ ডিসেম্বর ক্রীড়া প্রতিমন্ত্রী আহাদ আলী সরকার ও বাংলাদেশ ক্রিকেট বোর্ডের সভাপতি আ হ ম মুস্তাফা কামাল এমপি এ লোগো উন্মোচন করেন।
অনুষ্ঠানে উপস্থিত ছিলেন ছয় আইকন ক্রিকেটার সাকিব আল হাসান, মুশফিকুর রহিম, তামিম ইকবাল, মোহাম্মদ আশরাফুল, শাহরিয়ার নাফিস ও অলক কাপালি।
এ ছাড়া বর্তমান ও সাবেক ক্রিকেটাররাও উপস্থিত ছিলেন।
জনপ্রিয় ধারাভাষ্যকার ভারতের সাবেক ক্রিকেটার অরুণ লাল বলেন, ‘আমার বিশ্বাস, আইপিএলের মতো বিপিএলও জনপ্রিয় হবে’।
লোগো উন্মোচনের আগে ব্যতিক্রমী এক অনুষ্ঠানের আয়োজন করা হয়।
ঢেকে রাখা লোগোর চারপাশে ছবি আঁকেন দেশবরেণ্য ছয় চিত্রশিল্পী কাইয়ুম চৌধুরী, রফিকুন নবী, হাশেম খান, শিশির ভট্টাচার্য, মনিরুল ইসলাম ও কনকচাঁপা চাকমা।
ছবি আঁকায় অংশ নেন ছয় দলের ছয় আইকন ক্রিকেটারও।
স্যাটেলাইটের অধিকাংশ চ্যানেলেই আজকাল বিজ্ঞাপনের যন্ত্রণায় পরিবার-পরিজন নিয়ে দেখা কঠিন হয়ে পড়েছে।
শুধু সংবাদ ও খেলার অনুষ্ঠানগুলো মোটামুটি দেখা যায়।
বর্তমানে সেটারও পথ বন্ধ হওয়ার উপক্রম হয়েছে।
গোড়ানে মাদক ব্যবসা
খিলগাঁও থানার অধীন গোড়ান আদর্শবাগ (ব্যাংক কলোনি), নূরবাগ ও নবীনবাগ রাজ৭ধানীর অন্যান্য এলাকার চেয়ে অনুন্নত আর অবহেলিত।
এলাকার রাস্তা ভাঙাচোরা, নেই ম্যানহোলের ঢাকনা এবং বিদ্যুৎ, পানির সমস্যাসহ ড্রেনেজ-ব্যবস্থা খুবই নাজুক।
এ ধরনের নানামুখী সমস্যা স্থানীয় অধিবাসীরা নিয়তি হিসেবে মেনে নিলেও মড়ার উপর খাঁড়ার ঘা হিসেবে দেখা দিয়েছে মাদক-বাণিজ্য।
প্রতিদিন সন্ধ্যা হতে না-হতেই আদর্শবাগের দুটি গলিতে অবাধে চলে মাদক-বাণিজ্য।
এখানে গাঁজা, ফেনসিডিল, হেরোইন, ইয়াবা, দেশি মদসহ সব ধরনের মাদকসামগ্রী পাওয়া যায় সহজেই।
মাদক ব্যবসায়ীরা প্রকাশ্যে গাঁজার পুরিয়া বানিয়ে তা বিক্রি করছে।
গলির প্রতিটি মোড়ে বসে মাদকসেবীদের আসর।
এসব কারণে এলাকায় চুরি, ছিনতাইয়ের ঘটনাও অনেক বেড়ে গেছে।
এলাকার উঠতি বয়সের ছেলেরা মাদক সহজলভ্য হওয়ার কারণে বখাটে হয়ে যাচ্ছে।
এ কারণে এলাকাবাসী চরম উৎকণ্ঠায় দিন যাপন করছে।
আর মাদানি ঝিলপাড়ের রাস্তাটিতে যেখানে-সেখানে আবর্জনার স্তূপ পড়ে থাকে।
তাই রাস্তা দিয়ে চলাচল করা খুবই কষ্টকর।
ময়লা-আবর্জনা ফেলে ঝিলটিও প্রায় ভরাট করে ফেলা হচ্ছে।
রাস্তার বাতি ও ড্রেনের উপচে পড়া পানির জন্য সিটি করপোরেশনে একাধিকবার অভিযোগ করা হয়েছে।
মাদক ব্যবসা রোধ, ছিনতাই ও চুরি প্রতিরোধ তথা নাগরিক নিরাপত্তার বিধানসহ বিভিন্ন ইস্যুতে অনেকবার থানায় জানানো হয়েছে।
অথচ এসব সমস্যা সমাধানে সংশ্লিষ্ট কর্তৃপক্ষ বা স্থানীয় পুলিশ প্রশাসন কার্যকর তেমন কোনো উদ্যোগ নেয়নি।
বিগত সংসদ নির্বাচনের আগে স্থানীয় রাজনৈতিক নেতারা এবং বর্তমান সাংসদ দু-একবার এলাকার খোঁজখবর নিলেও নির্বাচনের পর তাঁদের আর কোনো কার্যক্রম চোখে পড়েনি বা এলাকাবাসীর খোঁজ নিতেও আসেননি।
মাননীয় সাংসদ উল্লিখিত সমস্যা সমাধানে কার্যকর পদক্ষেপ নেবেন বলে এলাকাবাসী আশা করছে।
এলাকার মাদক ব্যবসা বন্ধে যথাযথ ব্যবস্থা নিতে পুলিশ প্রশাসনের ঊর্ধ্বতন কর্তৃপক্ষের দৃষ্টি আকর্ষণ করছি।
আতিয়ার রহমান
উত্তর গোড়ান, খিলগাঁও।
কুমিরা ঘাট
সন্দ্বীপ মূল ভূখণ্ড থেকে সমুদ্রবিচ্ছিন্ন দ্বীপ, যেখানে প্রায় চার লাখ মানুষ বসবাস করে।
সন্দ্বীপের সঙ্গে সমুদ্রপথে মূল ভূখণ্ডে যোগাযোগের কয়েকটা রুটের মধ্যে উল্লেখযোগ্য হলো সন্দ্বীপের পূর্বপ্রান্তে অবস্থিত কুমিরা-গুপ্তছড়া রুট।
পূর্বে পশ্চিম প্রান্তের সঙ্গে যোগাযোগের মূল রুট থাকলেও, সমুদ্রগর্ভে পশ্চিম প্রান্তে অবস্থিত সন্দ্বীপ শহর বিলীন হয়ে বর্তমানে পূর্ব দিকে সম্প্রসারিত হওয়ায় এবং সাঁওতাল খাল ব্যবহার-অনুপযোগী হওয়ার কারণে কুমিরা-গুপ্তছড়া রুট যোগাযোগের প্রধান মাধ্যমে পরিণত হয়েছে।
প্রতিনিয়ত এই রুটে শত শত লোক ট্রলার, স্পিড বোট ইত্যাদি মাধ্যমে যাতায়াত করছে এবং প্রতিদিন প্রচুর পরিমাণে মালামাল আনা-নেওয়া হচ্ছে।
এই রুটে মৃত্যুপথযাত্রী রোগীদের পারাপারের জন্য সরকারি সি-অ্যাম্বুলেন্স চলাচল করে।
এই পথে সরকার যাত্রী ও মালামাল বাহন বাবদ প্রচুর রাজস্ব আয় করছে।
বর্তমানে সরকার কয়েক কোটি টাকা ব্যয়ে কুমিরা ঘাট ও গুপ্তছড়া ঘাটে জেটি ও ল্যান্ডিং স্টেশন নির্মাণ করছে।
জেটি নির্মাণের কাজ সম্পূর্ণ হলে মূল ভূখণ্ডের কুমিরা প্রান্তে সরাসরি নৌযান ভিড়তে পারবে।
এমনকি বহির্নোঙরের জাহাজ থেকে মালামাল খালাস করা যাবে।
এই রুটের সন্দ্বীপ প্রান্তে অবস্থিত গুপ্তছড়া ঘাটেও জেটি নির্মাণের কাজ সম্পূর্ণ হলে সন্দ্বীপ প্রান্তেও সরাসরি নৌযান ভিড়তে পারবে এবং যাত্রী ও মালামাল ওঠানামা সহজ হবে।
গুপ্তছড়ায় জেটিসংলগ্ন গুপ্তছড়া খালটি বর্তমানে নৌযান ভেড়ার কাজে ব্যবহূত হয়।
দীর্ঘদিন খালটির সংস্কার না হওয়ায় ভরাট হতে বসেছে।
খালটি ভরাট হলে যাত্রী ও মালামাল ওঠানামা অসম্ভব হয়ে পড়বে।
তাই গুপ্তছড়া খালটির সংস্কার অতি জরুরি।
গুপ্তছড়া প্রান্তে কোনো স্থায়ী যাত্রীছাউনি না থাকায় যাত্রী ও মালামাল পরিবহনে অসুবিধা হয়, বিশেষ করে বর্ষা মৌসুমে তা চরম আকার ধারণ করে।
তাই গুপ্তছড়া ঘাটে একটি যাত্রীছাউনি কাম সাইক্লোন শেল্টার নির্মাণ করা প্রয়োজন।
যেটাকে কোস্টগার্ড স্টেশন হিসেবে ব্যবহার করা যেতে পারে, সেটি সমুদ্রপথে নিরাপত্তা বাড়াবে।
জেটি নির্মাণকাজ দীর্ঘদিন পর্যন্ত শ্লথ গতিতে চলছে, যা সমাপ্তির ব্যাপারে জনমনে বিভিন্ন শঙ্কার সৃষ্টি করছে।
তাই সন্দ্বীপের মানুষের প্রাণের দাবি, জেটি নির্মাণের কাজ দ্রুত সমাপ্ত করা হোক এবং এই দুই ঘাটের যাত্রী ও মালামাল পরিবহনের সুষ্ঠু ব্যবস্থাপনার জন্য কুমিরা ঘাট ও গুপ্তছড়া ঘাটকে নদীবন্দরে উন্নীত করা হোক।
ডা. এস এ সাজ্জাদ, চট্টগ্রাম।
নিজ এলাকায় কর্মস্থল
সরকারের বিভিন্ন দপ্তরে কর্মরত চতুর্থ শ্রেণীর কর্মচারীরা স্বল্প বেতনের চাকরির কারণে মানবেতর জীবন যাপন করেন।
দ্রব্যমূল্যের এই ঊর্ধ্বগতির বাজারে তাঁদের জীবনযাপন অত্যন্ত কঠিন।
তা ছাড়া ছেলেমেয়েদের শিক্ষাসহ বৃদ্ধ বাবা-মায়ের চিকিৎসা করাতে হিমশিম খেতে হয়।
অনেক পরিবারে ছোট ভাইবোন আছে, যাদের খরচও ওই চাকরিজীবীর ওপর।
প্রায় বেশির ভাগ চাকরিজীবী পরিবারে একজন চাকুরে একমাত্র উপার্জনক্ষম ব্যক্তি (বিশেষ করে গ্রামে)।
ফলে পরিবারের যাবতীয় খরচ তারই বহন করতে হয়।
এর পরও ওই চতুর্থ শ্রেণীর কর্মচারীর কর্মস্থল যখন তাঁর নিজ এলাকায় কিংবা পার্শ্ববর্তী কোনো এলাকায় না হয়ে সম্পূর্ণ বিপরীতে হলে তো আর কষ্টের সীমা থাকে না।
এমনও অনেকে আছেন, যাঁদের বাড়ি নেত্রকোনা, সুনামগঞ্জ, কিন্তু তাঁদের কর্মস্থল রংপুর, দিনাজপুর, পঞ্চগড়;
বাড়ি রাজশাহী কর্মস্থল জামালপুর, সিলেট।
দ্রব্যমূল্যের এই বাজারে কর্মস্থলে সপরিবারে থাকা সম্ভব হচ্ছে না।
থাকলেও শহরের এই ব্যয়বহুল শিক্ষাপ্রতিষ্ঠানে ছেলেমেয়েদের লেখাপড়া করাতে পারছেন না।
তাই বাধ্য হয়েই পরিবারকে গ্রামের বাড়িতে রাখতে হচ্ছে।
বাংলাদেশের এক প্রান্তে বাড়ি, অন্য প্রান্তে কর্মস্থল হওয়ায় বৃদ্ধ বাবা-মায়ের দেখাশোনাসহ পরিবারকে সময় দেওয়া খুবই কষ্টসাধ্য।
এ ছাড়া পরিবহন ভাড়া অত্যধিক বেড়ে যাওয়ায় একবার বাড়িতে গেলে এক মাসের বেতন প্রায় শেষ।
এ ছাড়া দূরবর্তী জেলা শহরের সঙ্গে সহজ যোগাযোগব্যবস্থা না থাকায় পরিবহন খাত মাত্রাতিরিক্ত ভাড়া আদায় করে, যা একজন চতুর্থ শ্রেণীর কর্মচারীর পক্ষে খুবই কঠিন।
বাধ্য হয়ে ওই কর্মচারীর কর্মস্থলে থাকতে হয় মাসের পর মাস।
অন্যদিকে বৃদ্ধ বাবা-মা সুচিকিৎসার অভাবে আর ছেলের অবর্তমানে বৃদ্ধ বয়সে ধুঁকে ধুঁকে মরছেন।
বাড়িতে সন্তানেরা বাবার জন্য অধীর আগ্রহ নিয়ে বসে থাকে।
কিন্তু মাস শেষেও যখন আসতে পারেন না, তখন তারাও হতাশায় জীবন যাপন করে।
চতুর্থ শ্রেণীর এই নিম্ন বেতনভোগী কর্মচারীদের তাঁদের নিজের ও পরিবারের কথা বিবেচনা করে নিজ নিজ এলাকায় অথবা পার্শ্ববর্তী কোনো এলাকায় কর্মস্থল দেওয়ার বিধান করার জন্য সংশ্লিষ্ট কর্তৃপক্ষের প্রতি অনুরোধ করছি।
রেলওয়ে অ্যাম্বুলেন্স
প্রতিদিন বিভিন্ন উপজেলা ও জেলা থেকে বেশ কিছু লোক উন্নত সেবা গ্রহণের জন্য রাজধানী ঢাকায় আসা-যাওয়া করে থাকে।
তারা একমাত্র অ্যাম্বুলেন্স ছাড়া অন্য কোনো কিছুতে রোগী পরিবহন করতে পারে না।
দূরদূরান্ত থেকে রাজধানীতে রোগী পরিবহন করা যেমন ব্যয়বহুল তেমনি ঝুঁকিপূর্ণ ও কষ্টদায়ক।
যে খরচ হয় তাতে অনেক সময় সঠিকভাবে চিকিৎসা করা খুব কষ্টসাধ্য ব্যাপার হয়ে দাঁড়ায়।
একটি অ্যাম্বুলেন্স কোনো এক প্রান্ত থেকে ১০-১২ হাজার টাকার নিচে রাজধানীতে পৌঁছায় না।
আসা ও যাওয়ার খরচ নিয়ে ২০-২৫ হাজার টাকা পড়ে যায়।
আমার মনে হয়, এসব সাধারণ মানুষের জন্য একমাত্র সরকারই পারে সুষ্ঠু ব্যবস্থাপনা করতে।
বর্তমান সরকার কিছু যুগান্তকারী পদক্ষেপ নিয়েছে।
যেমন রেলওয়েকে আলাদা করে নতুন মন্ত্রণালয় তৈরি করেছে।
সরকারের ইচ্ছে, সাধারণ মানুষের জন্য কিছু করার।
সেই সুবাদে বলছি, বর্তমানে আমাদের রেলমন্ত্রী একজন বিজ্ঞ প্রবীণ রাজনৈতিক ব্যক্তিত্বসম্পন্ন যোগ্য ব্যক্তি।
মাননীয় মন্ত্রী, আপনি বলেছেন, এত অল্প সময়ের মধ্যে কী করতে পারব জানি না।
তবে রেলওয়ের সময়সূচিটাকে ঠিক করার চেষ্টা করব।
তা ছাড়া আপনি স্বল্প, মধ্য ও দীর্ঘমেয়াদি বেশ কিছু পরিকল্পনা হাতে নিয়েছেন।
স্বল্প মেয়াদি পরিকল্পনার মধ্যে আমার এ প্রস্তাবটা অন্তর্ভুক্ত করলে বেশ খুশি হতাম।
সাধারণ মানুষের জন্য আপনার অনেক কিছু করার চিন্তাভাবনা আছে জানি।
তাই বলছি, বিভিন্ন আন্তনগর ট্রেনের সঙ্গে একটা করে কামরা জুড়ে দিয়ে ভ্রাম্যমাণ রেলওয়ে হাসপাতাল কাম অ্যাম্বুলেন্স বানাতে পারেন।
এতে মানুষ উৎসাহিত হবে এবং বেশি ব্যয় থেকে বাঁচবে ও খুব সুন্দরভাবে রোগী পরিবহন করতে পারবে।
একটা কামরায় ১০টা বেড করতে পারেন।
সেখানে একজন পাস করা ডাক্তার, নার্স ও দুজন অ্যাটেনডেন্ট রাখতে পারেন।
আমার মনে হয় বেড প্রতি ২০০০-২৫০০ ভাড়া করলেও মানুষ খুব সহজেই তা গ্রহণ করবে।
আমার মতো অবসরপ্রাপ্ত অনেক ডাক্তার পাবেন কাজ করার জন্য।
পরীক্ষামূলকভাবে দিনাজপুর, নীলফামারী, রংপুর, লালমনিরহাট, রাজশাহী, খুলনা, জামালপুর, সিলেট, চট্টগ্রাম ও কিশোরগঞ্জ থেকে আন্তনগর ট্রেনের সঙ্গে চালু করলে জনগণ দারুণভাবে উপকৃত হবে।
এই সেবা চালু হলে মানুষ কিছু নতুনত্বের স্বাদ পাবে এবং আপনার নাম স্বর্ণাক্ষরে লেখা থাকবে।
জাতীয় সম্পদের অপচয় কম হবে এবং মানুষ কম খরচে রাজধানীতে যেতে পারবে।
এই পদক্ষেপ যুগান্তকারী পদক্ষেপের মাইলফলক হয়ে থাকবে।
তাই পরীক্ষামূলকভাবে চালু করার জন্য রেলমন্ত্রী মহোদয়ের সমীপে আকুল আবেদন জানাচ্ছি।
ডা. কাজল কুমার কুন্ডু
নীলফামারী বাজার, নীলফামারী।
ঢাকার পার্ক
রাজধানী ঢাকায় খোলা হাওয়ায় দম নেওয়ার মতো স্থান ধীরে ধীরে কমছে।
এক কোটি ৫০ লাখ মানুষের বসবাসের এই ঢাকা শহরে ছোটবড় প্রায় ৫৪টির মতো পার্ক রয়েছে।
যা প্রয়োজনের তুলনায় খুবই কম।
যে কটি আছে সেগুলো রক্ষণাবেক্ষণ আর পরিচ্ছন্নতার অভাবে ব্যবহারের অনুপযোগী হয়ে পড়ছে।
পার্কের যেখানে-সেখানে ময়লা-আবর্জনা, ভাসমান মানুষের উৎপাত, মাদকাসক্ত ব্যক্তিদের অবাধ বিচরণ ও দিনের বেশির ভাগ সময় বন্ধ থাকার কারণে এসবে পথচারীদের কোনো আগ্রহ নেই।
প্রাকৃতিক দুর্যোগ, বেকারত্ব আর একটু বেশি আয়ের আশায় মানুষ রাজধানীতে আসছে।
এসব মানুষের ঠিকানা হচ্ছে বস্তি বা রাস্তার পাশে।
এদের পুনর্বাসন না করা গেলে এই সমস্যার কোনো সমাধান হবে না।
পার্কে সবাই আসে একটু নির্মল হাওয়া ও নিরিবিলি পরিবেশের জন্য।
কিন্তু পার্কগুলোতে ময়লা-আবর্জনা, দুর্গন্ধ আর চারপাশের গাড়ির শব্দ নির্মল হাওয়ার চেয়ে ভোগান্তি পোহাতে হয় বেশি।
এ অবস্থার প্রতিকার হওয়া দরকার।
না হলে ঢাকা শহরে সবুজের শেষ চিহ্নও শেষ হয়ে যাবে।
একটু নিরিবিলি পরিবেশ তৈরির সুযোগ সৃষ্টি করতে কর্তৃপক্ষের যথাযথ উদ্যোগ নেওয়া জরুরি।
জরুরি ঢাকার পার্কগুলো সংরক্ষণ করা।
বৃক্ষঘাতক উন্নয়ন
১৮ জানুয়ারি প্রথম আলোয় প্রকাশিত ‘জলবায়ু তহবিলের টাকায় বন কেটে বাঁধ’ শিরোনামের সংবাদটি পড়ে আঁতকে উঠলাম।
প্রকাশিত সংবাদ থেকে জানা যায়, জলবায়ু পরিবর্তন ট্রাস্ট ফান্ডের প্রায় সাড়ে ৪৬ কোটি টাকা ব্যয়ে উপকূলীয় জেলা ও পটুয়াখালীর মধ্যে সড়ক যোগাযোগ স্থাপনের জন্য একটি প্রকল্প নেওয়া হয়েছে, যে কারণে উপকূলীয় বনের প্রায় ৩৯ হাজার গাছ কাটা পড়বে।
খবরটি শোনার পর গাছগুলোর অকাল মৃত্যুর কথা ভেবে বুকের মধ্যে হাহাকার অনুভব করছি।
এ রকম প্রকল্প গ্রহণের আগে পরিবেশগত সমীক্ষা থাকার বাধ্যবাধকতা থাকা সত্ত্বেও অজ্ঞাত কারণে ওই এলাকার কোনো জরিপ বা সমীক্ষা চালানো হয়নি।
জলবায়ু তহবিলের মূল উদ্দেশ্য হচ্ছে, জলবায়ু পরিবর্তনের বিরূপ প্রভাব মোকাবিলায় বিভিন্ন প্রকল্প গ্রহণের মাধ্যমে পরিবেশ ও প্রতিবেশের উন্নতি সাধন তথা অভিযোজনক্ষমতা বাড়ানো এবং এর ক্ষতিকর প্রভাব প্রশমিত করা।
এটা আজ সর্বজনস্বীকৃত যে জলবায়ু বিপর্যয়জনিত পরিবেশ রোধে গাছের কোনো বিকল্প নেই।
অথচ আমাদের দেশে চলছে গাছবিনাশী উন্নয়ন।
সবচেয়ে ভয়ানক ব্যাপার হলো, এ প্রকল্পের কারণে প্রায় সাড়ে পাঁচ হাজার একর বনভূমি হুমকির মুখে পড়বে।
এ কারণে ভেঙে পড়বে এ বন তথা আশপাশের পরিবেশ ও প্রতিবেশব্যবস্থা।
বনের ওপর নির্ভরশীল বিভিন্ন ধরনের বন্যপ্রাণীকে অস্তিত্ব-সংকটে পড়তে হবে।
পাশাপাশি এর সঙ্গে অস্তিত্ব-সংকটে পড়বে এ বনের ওপর নির্ভরশীল এক বিশাল জনগোষ্ঠী।
আশ্চর্যজনক ব্যাপার হলো, প্রকল্প প্রণয়নের সময় সুপরিকল্পিতভাবে এ এলাকাকে বনভূমি হিসেবে চিহ্নিত করা হয়নি এবং পরিবেশ ও বন মন্ত্রণালয়ের আপত্তি থাকা সত্ত্বেও পানি উন্নয়ন বোর্ড (পাউবো) এটা বাস্তবায়নের জন্য উঠে পড়ে লেগেছে!
উন্নয়নের নামে এ রকম অবিবেচক কাজে সরকারের উদাসীনতা ও নির্লিপ্ততা পরিবেশ সংরক্ষণে তাদের আন্তরিকতাকে প্রশ্নবিদ্ধ করে।
পরিবেশ সংরক্ষণের টাকায় পরিবেশ ধ্বংস করার এ রকম নগ্ন মহোৎসবের নজির পৃথিবীর আর কোথাও আছে বলে আমার মনে হয় না।
জলবায়ু বিপর্যয়ের এ সন্ধিক্ষণে সরকার কীভাবে হাজার হাজার গাছের লাশের ওপর দাঁড়িয়ে তথাকথিত নামসর্বস্ব উন্নয়নের নামে এ রকম হঠকারী সিদ্ধান্ত নেয়, তা আমাদের বোধগম্য নয়।
সরকারের বিভিন্ন মন্ত্রণালয়ের মধ্যে সমন্বয়হীনতা, আইনের প্রতি অশ্রদ্ধা ও বনাঞ্চলকে সবসময় অর্থমূল্যের মানদণ্ডে বিবেচনা করার দৃষ্টিভঙ্গিজনিত মানসিক সমস্যার কারণে জলবায়ু পরিবর্তনজনিত ঝুঁকিতে ক্ষতিগ্রস্ত দেশ হিসেবে আমাদের অবস্থান সবার শীর্ষে।
তাই সরকারের কাছে আমাদের আবেদন, প্রকল্পটি বন্ধ করে ৩৯ হাজার গাছ রক্ষা করা হোক এবং বিকল্প উপায়ে পরিবেশের কোনো রকম ক্ষতিসাধন না করে তা বাস্তবায়ন করা হোক।
বাড়িভাড়ার বাজার
যাঁরা অন্যের বাড়িতে ভাড়া থাকেন, গ্যাস, বিদ্যুৎ ও পানির বিল তাঁরাই পরিশোধ করেন।
সিটি করপোরেশনের হোল্ডিং ট্যাক্সও বাড়েনি।
তাহলে কোন কারণে বছরে দুবার বাসাভাড়া বাড়ানো হয়?
শুনেছি দেশে বাড়িভাড়া নিয়ন্ত্রণের জন্য আইন আছে।
কিন্তু এর প্রয়োগ কখনো হয়েছে—এমনটা শুনিনি।
বাড়িওয়ালারা প্রভু আর ভাড়াটিয়া যেন তাঁদের রাজত্বে বসবাস করেন।
‘কোনো কথা নয়, ভাড়া বাড়বে, পছন্দ হলে থাকেন, না হয় চলে যান’—এ হলো বাড়িওয়ালাদের আচরণ।
রাজনীতিবিদেরা সবসময় বলেন, ‘জনগণ সব ক্ষমতার উৎস’।
এ ক্ষেত্রে জনগণ বলতে কি শুধু বাড়িওয়ালারা?
তাঁদেরই তো ক্ষমতা আছে, ভাড়াটিয়াদের তো কোনো ক্ষমতা নেই।
তাহলে ভাড়াটিয়ারা কি জনগণ নয়?
নির্বাচনের সময় রাজনীতিবিদেরা ও ব্যবসায়ী রাজনীতিকেরা জনগণের কল্যাণে কতকিছুই না করার প্রতিশ্রুতি দেন।
বোকা জনগণ চটকদার বিজ্ঞাপনের মতো রাজনীতিকদের কথায় বিশ্বাস করেনও, এরপর তাঁদের দেখা পাওয়া ভার।
পার্লামেন্টের মেম্বাররা তো দেশের কল্যাণের জন্য আইন বানান।
তাঁরা কী কখনো ভেবেছেন, বাড়িওয়ালার কী অত্যাচারই না ভাড়াটিয়াদের ওপর করেন।
তাঁদের সময় কোথায় পার্লামেন্টে এ ধরনের আলোচনার!
পার্লামেন্টে একজন মেম্বার যে সময় পান, তা তো পার্টিপ্রধানের জয়গান করতেই ফুরিয়ে যায়।
বোর্ড অব রিভিনিউ থেকে প্রত্যক্ষ কর আদায় বাড়ানোর কথা বলা হয়ে থাকে।
আয়কর বিভাগ কী বলতে পারবে বাড়িওয়ালারা কত টাকা আয় করেন?
তাঁদের আয়করের আওতায় নেওয়া দরকার আছে কি না?
আয়কর বিভাগের কার্যকর প্রচেষ্টা যদি থাকত, তাহলে আমার বিশ্বাস, ভাড়াটিয়াদের ওপর থেকে বাড়িওয়ালাদের দৌরাত্ম্য একটু হলেও কমত।
বাড়িওয়ালারা ভাড়া নেন, কিন্তু কোনো রশিদ দেন না।
আবার যদি রশিদ দেন, তা-ও আবার টাকার অর্ধেক লেখা থাকে!
সে জন্য আয়কর বিভাগের উচিত, প্রতিটি বাড়ির ভাড়াটিয়ার কাছ থেকে ভাড়ার পরিমাণ জেনে নিয়ে বাড়িওয়ালাদের আয়করের আওতায় নিয়ে আসা।
তাহলে একদিকে সরকারের রাজস্ব আয় বাড়বে, অন্যদিকে অযৌক্তিকভাবে ভাড়া বাড়ানো এবং ভাড়াটিয়াদের হয়রানি করা কিছুটা হলেও কমবে।
বাসস্থান মানুষের মৌলিক অধিকার।
সরকার তো সব নাগিরকের জন্য বাসস্থান দিতে পারছে না।
সে ক্ষেত্রে বাড়িওয়ালাদের জুলুম থেকে ভাড়াটিয়াদের রক্ষা করার দায়িত্ব নিশ্চয়ই রাষ্ট্রের ও সরকারের।
এ ব্যাপারে যুগোপযোগী ভাড়া নিয়ন্ত্রণ আইন প্রণয়ন ও প্রয়োগ এবং বাড়িওয়ালাদের কাছ থেকে আয়কর আদায় নিশ্চিত করা সময়ের দাবি।
স্থবির ডিসিসি
বিভক্তির পর থেকে ঢাকা সিটি করপোরেশনের কর্মকাণ্ড একেবারে স্থবির হয়ে পড়েছে।
সম্পদ ও সম্পত্তি, জনবল, অর্থ, মালামাল ইত্যাদি ঢাকা দক্ষিণ ও উত্তর সিটি করপোরেশনের মধ্যে ভাগবাটোয়ারা না হওয়া পর্যন্ত সেবামূলক প্রতিষ্ঠানে এখন কোনো কাজ নেই বললেই চলে।
জোন অফিসগুলো ময়লা-আবর্জনা পরিষ্কার ছাড়া কোনো কাজই করছে না।
ঢাকা শহর বিশেষ করে পুরোনো ঢাকার অলিগলিসহ সবকটি রাস্তার অবস্থা এতটাই খারাপ যে রিকশা থেকে নেমে ওই সব ঝুঁকিপূর্ণ স্থানে পাড়ি দিতে হয়।
এতে পুরান ঢাকার জনগণ ক্ষুব্ধ।
উল্লেখ্য, উভয় সিটি করপোরেশনে দুজন প্রশাসক নিয়োগ দিয়ে ঢাকা সিটি করপোরেশন তার ইতিহাস ও ঐতিহ্য হারাতে বসেছে।
এই সে দিন করপোরেশনের জোনাল অফিস-১-র কাছে বিধ্বস্ত রাস্তা সংস্কারের অনুরোধ করা হলে ড্যাম্পিং বা সংস্কারকাজ আপাতত স্থগিত বলে জানান।
রাস্তা সংস্কারসহ যেকোনো সেবামূলক কাজের জন্য তারা সরাসরি প্রশাসকের নিকট যোগাযোগ করতে বলেন।
মতাবস্থায় ঢাকার রাস্তাঘাট সংস্কারের জন্য সংশ্লিষ্ট মন্ত্রণালয়ের দৃষ্টি আকর্ষণ করছি।
মাহবুব উদ্দিন চৌধুরী
ফরিদাবাগ, গেন্ডারিয়া, ঢাকা।
রেলে ওঠানামা
আমি বাংলাদেশ রেলওয়ের একজন নিয়মিত যাত্রী।
আমার যাত্রার রুট বা পথ হলো ব্রাহ্মণবাড়িয়া-ফেনী-চট্টগ্রাম এবং ফিরতি যাত্রা।
রেলওয়ের প্রতিটি বগিতে দুটি করে দরজা থাকে এবং দরজার উভয় দিক থেকে ওঠানামা করা যায়।
বগির কটি দরজা ওঠার এবং অন্য দরজা যদি নামার জন্য নির্দিষ্ট থাকত, তাহলে সুশৃঙ্খলভাবে যাত্রীরা ওঠানামা করতে পারত।
কিন্তু স্টেশনে গাড়ি থামার পর দেখা যায়, দুটি দরজা দিয়েই যাত্রী ওঠানামা করছে।
এতে গাড়ির যাত্রী নামার আগেই বাইরে থেকে যাত্রী ওঠার জন্য ব্যস্ত হয়ে পড়ে।
ফলে নামা যাত্রীদের খুব অসুবিধা হয়।
বিশেষ করে ব্রাহ্মণবাড়িয়া রেল স্টেশনে অসুবিধা বেশি পরিলক্ষিত হয়।
তা ছাড়া যাত্রীদের ওঠানামার সময় জটলা সৃষ্টি করে পকেটমারের টাকা, মোবাইল ও অন্যান্য মূল্যবান সম্পদ হাতিয়ে নেয়।
আবার কখনো কখনো দেখা যায়, গাড়ির অ্যাটেনডেন্ট দরজার উভয় দিক খোলেন না বা গাড়ি স্টেশনে পৌঁছালে বগিতে কোনো অ্যাটেনডেন্ট থাকেন না দরজা খুলে দেওয়ার জন্য।
ফলে যাত্রীদের অনেক দুর্ভোগের শিকার হতে হয়।
অনেক সময় বগি শনাক্তকরণ প্রতীক ঝোলানো থাকে না বলে যাত্রীদের কাঙ্ক্ষিত বগিতে উঠতে অসুবিধা হয়।
উল্লেখ্য, আখাউড়া স্টেশন থেকে কিছু যাত্রীকে ঢাকার টিকিট দেওয়া হয়, কিন্তু আসন দেওয়া হয় ব্রাহ্মণবাড়িয়া স্টেশন থেকে।
এতে আসন খালি হওয়ার আগেই আখাউড়া স্টেশন থেকে যাত্রী ওঠার কারণে আসনে বসা নিয়ে বগিতে বিশৃঙ্খলার সৃষ্টি হয়।
সমস্যা উত্তরণের জন্য আখাউড়া স্টেশনের যাত্রীদের জন্য নির্দিষ্ট আসন বরাদ্দ থাকা প্রয়োজন।
অতএব অ্যাটেনডেন্টের সহযোগিতায় বগির এক দরজার উভয় দিকে যাত্রী ওঠার এবং অন্য দরজার উভয় দিকে লোক নামার বিষয়ে প্রয়োজনীয় ব্যবস্থা নেওয়ার জন্য রেলওয়ে কর্তৃপক্ষের সুদৃষ্টি কামনা করছি।
ট্রেনে পরিবেশদূষণ
পরিবেশদূষণ যেকোনো দেশের জন্যই একটি মারাত্মক সমস্যা।
পরিবেশদূষণের ভয়াবহ পরিণামের কথা বিবেচনা করে পরিবেশ বিজ্ঞানীরা পরিবেশকে দূষণমুক্ত রাখতে চেষ্টা করে যাচ্ছেন।
সরকারি-বেসরকারিভাবে নানা কর্মসূচিও গ্রহণ করা হচ্ছে।
খোলা জায়গায় মলমূত্র ত্যাগ না করে স্বাস্থ্যসম্মত পায়খানা ব্যবহার করতে জনসচেতনতা সৃষ্টির লক্ষ্যে বিভিন্ন কার্যক্রম বাস্তবায়ন করে যাচ্ছে।
সবার দৃষ্টি এড়িয়ে ট্রেনের মাধ্যমে নিয়মিত পরিবেশ দূষিত হচ্ছে।
প্রতিটি ট্রেনের ভেতরে খোলা টয়লেট ব্যবহারের কারণে সারা দেশে রেললাইনের দুই পাশের পরিবেশ প্রতিনিয়ত দূষিত হচ্ছে।
চারদিকে রোগবালাই ছড়িয়ে পড়ছে।
এ দূষণ রোধ করা একান্ত অপরিহার্য এবংএটা মোটেই কঠিন কাজ নয়।
সামান্য সদিচ্ছাই এ ব্যাপারে যথেষ্ঠ।
এ বিষয়ে প্রয়োজনীয় পদক্ষেপ নেওয়ার জন্য মাননীয় রেলমন্ত্রী, স্বাস্থ্যমন্ত্রী ও সংশ্লিষ্ট সবার দৃষ্টি আকর্ষণ করছি।
বিশেষ সাক্ষাৎকার
ক্ষুদ্র রাজনৈতিক স্বার্থে ডিসিসি ভাগ করা হয়েছে
ঢাকা সিটি করপোরেশনের বিদায়ী মেয়র সাদেক হোসেন খোকার জন্ম ১৯৫০ সালে, ঢাকার কলতাবাজারে।
ঢাকা বিশ্ববিদ্যালয় থেকে এমএ পাস করেন ১৯৭৪ সালে।
ছাত্রজীবনে তিনি জড়িয়ে পড়েন বামপন্থী রাজনীতির সঙ্গে।
একাত্তরের স্বাধীনতাসংগ্রামে তিনি অংশ নিয়েছেন একজন সক্রিয় মুক্তিযোদ্ধা হিসেবে।
পরবর্তী সময়ে যুক্ত হন বাংলাদেশ জাতীয়তাবাদী দলের (বিএনপি) রাজনীতির সঙ্গে।
১৯৯১, ১৯৯৬ ও ২০০১ সালের জাতীয় সংসদ নির্বাচনে তিনি সংসদ সদস্য নির্বাচিত হন।
মৎস্য ও পশুসম্পদমন্ত্রী হিসেবেও দায়িত্ব পালন করেছেন সাদেক হোসেন খোকা।
সাক্ষাৎকার নিয়েছেন এ কে এম জাকারিয়া
প্রথম আলো: ঢাকা সিটি করপোরেশনকে বিভক্ত করেছে সরকার।
আপনি বিরোধী দলের রাজনীতির সঙ্গে যুক্ত, সরকারের এই উদ্যোগের বিরোধিতা করছেন কোন কারণে?
আপনার দলের অবস্থান বা রাজনৈতিক বিবেচনাই কি এ ক্ষেত্রে কাজ করছে?
সাদেক হোসেন: ঢাকা সিটি করপোরেশনের মেয়র নির্বাচিত হওয়ার পর দায়িত্ব পালন করেছি প্রায় সাড়ে নয় বছর।
এই দীর্ঘ সময়ে ঢাকার মেয়র হিসেবে সব সময়ই দলীয় দৃষ্টিভঙ্গির ঊর্ধ্বে থেকে কাজ করার চেষ্টা করেছি।
সিটি করপোরেশনে প্রায় ২৫ জন আওয়ামী লীগ-দলীয় নির্বাচিত কাউন্সিলর রয়েছেন।
এ সময় তাঁদেরও সহযোগিতা পেয়েছি।
সিটি করপোরেশনকে একটি অভিন্ন প্রতিষ্ঠান হিসেবে গড়ে তোলার চেষ্টা করেছি।
স্থানীয় সরকারব্যবস্থার এটাই অনন্য দিক।
ঢাকা সিটি করপোরেশনের কাউন্সিলরের মধ্যে কোনো বিভক্তি ছিল না—তাঁরা যে দলেরই হোক না কেন।
কর্মকর্তা-কর্মচারীরাও ঐক্যবদ্ধ ছিলেন।
আপনারা দেখবেন, যখন সিটি করপোরেশন ভাগ করার উদ্যোগ নেওয়া হয়, তখন সিটি করপোরেশনের সব কাউন্সিলর, কর্মকর্তা-কর্মচারী—সবাই এর বিরুদ্ধে অবস্থান নিয়েছেন।
ফলে এটাকে বিএনপির ইস্যু বা এ ধরনের রাজনৈতিক দৃষ্টিকোণ থেকে দেখার কোনো সুযোগ নেই।
সিটি করপোরেশনের বোর্ড সভায় আওয়ামী লীগ-সমর্থিত কাউন্সিলররাও ঢাকার এই বিভক্তির বিরোধিতা করেছেন।
প্রথম আলো: তাহলে সরকার কি রাজনৈতিক কারণে এ সিদ্ধান্ত নিয়েছে?
সাদেক হোসেন: অবশ্যই।
সরকার পুরোপুরি রাজনৈতিক দৃষ্টিকোণ থেকে ঢাকাকে ভাগ করার সিদ্ধান্ত নিয়েছে।
আমি বলব, এ ক্ষেত্রে সরকারের সংকীর্ণ দৃষ্টিভঙ্গি কাজ করেছে।
দেখুন, এই যে সরকার ঢাকাকে ভাগ করার সিদ্ধান্ত নিল, এর পক্ষে কিন্তু কেউ অবস্থান নেয়নি।
দেশের সচেতন নাগরিক সমাজ থেকে শুরু করে বিশেষজ্ঞ পর্যায়ের সবাই ঢাকার এই বিভক্তির বিরোধিতা করেছে।
যারা সরকারের এই উদ্যোগের বিরোধিতা করেছেন, তাঁরা যে রাজনৈতিকভাবে সরকারের বিরোধী, তা-ও নয়।
অনেকেই আছেন, সরকারের প্রতি যাঁদের আস্থা রয়েছে, সমর্থন রয়েছে।
আমি মনে করি, সরকার যে সিদ্ধান্ত নিয়েছে, তা হঠকারী সিদ্ধান্ত।
এর মধ্য দিয়ে সরকার ক্ষুদ্রতার পরিচয় দিয়েছে।
প্রথম আলো: সবার বিরোধিতার মুখে সরকার এ ধরনের একটি সিদ্ধান্ত নিতে গেল কেন?
সাদেক হোসেন: আসলে ঢাকা সিটি করপোরেশনের নতুন নির্বাচন না হওয়া পর্যন্ত আমাকে মেয়র পদ থেকে সরানোর আর কোনো পথ ছিল না।
আবার সরকার রাজনৈতিক কারণে এখন নতুন নির্বাচন দিতেও রাজি নয়।
বলা যায়, ক্ষুদ্র রাজনৈতিক বিবেচনা থেকে ঢাকাকে বিভক্ত করার মতো একটি দায়িত্বজ্ঞানহীন সিদ্ধান্ত নিয়েছে সরকার।
প্রথম আলো: সরকার তো বলছে, ঢাকার নাগরিকসেবার মান বাড়াতে ও প্রশাসনিক কাজের সুবিধার্থে ঢাকা সিটি করপোরেশনকে বিভক্ত করা হচ্ছে।
সাদেক হোসেন: দেখুন, আমার আগে যিনি মেয়র ছিলেন, মোহাম্মদ হানিফ, তিনি আওয়ামী লীগের রাজনীতির সঙ্গে জড়িত ছিলেন।
তিনি বলেছিলেন, ঢাকা শহরের সেবা নিশ্চিত করতে সিটি করপোরেশনকে শক্তিশালী করার কোনো বিকল্প নেই।
তিনি নগর সরকারের পক্ষে কথা বলে গেছেন।
আমি দীর্ঘদিন ঢাকা সিটি করপোরেশনের মেয়র হিসেবে কাজ করেছি;
আমিও মনে করি, একটি একক শক্তিশালী কর্তৃপক্ষের মাধ্যমে ঢাকাবাসীর নাগরিকসেবা নিশ্চিত করা সম্ভব।
নগরবাসীকে সেবা প্রদান করে, এমন প্রায় ৫৪টি প্রতিষ্ঠান রয়েছে।
বিশ্বের অন্যান্য দেশের মতো এই সেবাপ্রতিষ্ঠানগুলো একটি মাত্র কর্তৃপক্ষের অধীনে পরিচালিত হওয়া উচিত।
২০০৫ সালে বিশ্বব্যাংকের অর্থায়নে একটি স্টাডি হয়েছিল।
বিভিন্ন মহলের সঙ্গে আলাপ করে একটি সুপারিশ তৈরি করা হয়েছিল।
সুপারিশে ঢাকার সব সেবা সংস্থাকে একটি ছাতার নিচে নিয়ে আসার কথা বলা হয়েছিল।
এককেন্দ্রিক একটি শক্তিশালী সিটি করপোরেশনের কথা বলা হয়েছিল।
২০০৮ সালে তত্ত্বাবধাবধায়ক সরকারের আমলে তা অনুমোদিতও হয়েছিল।
সে ধরনের কিছু না করে ঢাকাকে বিভক্ত করার সিদ্ধান্ত সরকারের একগুঁয়েমি ছাড়া আর কিছু নয়।
ঢাকাকে ভাগ করার কোনো গ্রহণযোগ্য যুক্তি নেই।
প্রথম আলো: ঢাকা সিটি করপোরেশনের এই বিভক্তির ফলে কী প্রতিক্রিয়া হতে পারে বলে আপনি মনে করেন?
সাদেক হোসেন: প্রথমেই যে সমস্যাটা দেখা দিয়েছে বা দেবে তা হচ্ছে, সিটি করপোরেশনের কর্মকর্তা-কর্মচারীদের মধ্যে অনিশ্চয়তা।
নগরবাসীকে সেবা দেওয়ার চেয়ে নিজেদের নিয়ে শঙ্কায় পড়বেন।
সিটি করপোরেশনে বিভক্তির কারণে সরকারের প্রশাসনিক ব্যয় বাড়বে।
নতুন ভবন বানাতে হবে।
বর্তমানে সায়েদাবাদে সিটি করপোরেশনের একটি মেকানিক্যাল বিভাগ আছে।
এখন সিটি করপোরেশন বিভক্ত হওয়ার পর এ ধরনের দুটি বিভাগ করতে হবে।
রাজনৈতিক সহিংসতার সময় গরিব লোক দেখে দেখে ধাওয়া করে ধরা হয়।
তারপর মামলা-জামিনের সুড়ঙ্গে ঘুরতে ঘুরতে তারা আরও গরিব হয়ে যায়, কেউ কেউ ভিখারিও হয়।
গরিববিরোধী আইন এভাবে গরিবীই বাড়ায়।
আর কোনো শ্রেণী বা পেশার বিরুদ্ধে এ রকম আইন নেই।
রাষ্ট্র এখানে সরাসরি গরিবদের নাগরিক অধিকারের বিরুদ্ধে দাঁড়াচ্ছে।
কথায় কথায় আমরা বলি, ১৬ কোটি লোকের সরকার।
কিন্তু কোনো সরকারই সব মানুষের সরকার হয়নি।
ভাসমান শ্রমজীবীদের প্রতি কোনো দায়িত্ব রাষ্ট্র বোধ করে, তেমন প্রমাণ নেই।
তারা রাজপথের অধিকার থেকে বঞ্চিত।
তারা স্বাধীনভাবে জীবিকা অর্জনের অধিকার থেকেও বিতাড়িত।
এতসব বঞ্চনার একটাই অর্থ, রাষ্ট্র তাদের নাগরিক হিসেবে স্বীকার করে না।
হয় এই রাষ্ট্র তাদের নয়, কিংবা তারা এই রাষ্ট্রের নৈ-নাগরিক।
প্রথমে বলা ওইসব ভদ্র-সভ্য-সুখী নাগরিকদের সঙ্গে তুলনা করলে এদের ‘নৈ-নাগরিকত্ব’ আরও প্রমাণিত হয়।
বস্তির জায়গায় বড়লোকি দালান ওঠে, ফুটপাত আর সড়কের দখলও থাকে তাদের গাড়ির।
যে স্থানটুকুতে ভাসমান শ্রমজীবীরা থাকার জন্য বা জীবিকা অর্জনের জন্য ব্যবহার করতে পারত, সেটুকু ব্যবহূত হয় অবস্থাপন্নদের স্বার্থে।
কিন্তু এই ‘মফিজ’দের মানুষের মতো জীবন না দিতে পারলে কিসের গণতন্ত্র, কিসের মানবতা আর কিসের আইনের শাসন?
অবস্থাটা ঢাকার নদীর মতো, তাড়া খাওয়া কিন্তু গতিহীন।
অনেকটা স্বপ্নের দৌড়ের মতো: স্বপ্নে আমরা ছুটি কিন্তু এগোতে পারি না।
কী করতে হবে সবাই জানে।
বিকল্প বন্দোবস্ত ছাড়া বস্তি এবং হকার ও রিকশা উচ্ছেদের বিরুদ্ধে উচ্চ আদালতের রায় আছে।
তা না মেনে, সরকার তৈরি করছে গরিব উচ্ছেদের কালো আইন।
সরকারি জায়গা ও খাসজমি দরিদ্রদের বন্দোবস্ত না দিয়ে দেওয়া হচ্ছে ব্যবসায়ী ও ধনীদের।
সরকারকে এবং মধ্য ও উচ্চবিত্তদের মানতে হবে, ঢাকা শহর এসব তাড়া খাওয়া মানুষেরও শহর।
এদের দাবিয়ে রেখে এই শহর চলতে পারবে না।
দেশের লাখো-কোটি মানুষকে নৈ-নাগরিক বানিয়ে রাখলে তারাও রাষ্ট্রকে নৈ-রাষ্ট্র মনে করবে।
আর নৈ-রাষ্ট্র থেকে নৈ-রাজ্যের ফারাক কিন্তু খুব সামান্য।
বাংলাদেশে চলমান সীমিত মাত্রার নৈরাজ্য তখন মিসর বা তিউনিসিয়ার মতো দাবানল হয়ে ছড়াতে দ্বিধা করবে না।
আইনি বাধা অবিলম্বে তুলে নিন
আফ্রিকার কৃষি খাতে বিনিয়োগের সুযোগ
স্থানীয় এনজিওগুলোর একটি জোট (সিএলএনবি) গত রোববার জাতীয় প্রেসক্লাবে ‘আফ্রিকায় কৃষি-বাণিজ্য সম্প্রসারণে বাংলাদেশের করণীয়’ শীর্ষক এক মতবিনিময় সভার আয়োজন করেছিল।
বাণিজ্যমন্ত্রী ফারুক খান সেখানে প্রধান অতিথির বক্তব্যে বলেছেন, আফ্রিকার অনাবাদি জমি ও কৃষিভিত্তিক শিল্পে বাংলাদেশ বিনিয়োগ করবে।
কেন এত দিন বিনিয়োগ শুরু হয়নি, সেটাই প্রশ্ন।
কারণ, আফ্রিকার বিভিন্ন দেশের কৃষি খাতে বিনিয়োগের বিপুল সুযোগ ও সম্ভাবনা রয়েছে, এটা বাংলাদেশের বেসরকারি খাতের বিনিয়োগকারীরা যেমন অনেক দিন ধরেই জানেন, তেমন সরকারেরও তা অজানা নয়।
সম্প্রতি চীন ও ভারত আফ্রিকার দেশগুলোতে বিনিয়োগ করছে বলেও জানিয়েছেন বাণিজ্যমন্ত্রী।
তবে আফ্রিকার দেশগুলোতে ভারতের বিনিয়োগ খুব সাম্প্রতিক ঘটনা নয়।
২০০৯ সাল নাগাদ আফ্রিকার ইথিওপিয়া, সুদান, কেনিয়া, মাদাগাস্কার, সেনেগাল ও মোজাম্বিকে ভারতের ৮০টি কোম্পানি মোট ১৫০ কোটি পাউন্ড বা ১১ হাজার ৩০০ কোটি ভারতীয় রুপি বিনিয়োগ করেছে প্রধানত কৃষিজমি কেনা বাবদ।
উল্লেখ্য, আফ্রিকা মহাদেশে মোট আবাদযোগ্য কৃষিজমির পরিমাণ প্রায় ৮০ কোটি ৭০ লাখ হেক্টর, এর মধ্যে চাষাবাদ করা হয় মাত্র ১৯ কোটি ৭০ লাখ হেক্টর জমিতে।
অর্থাৎ প্রায় ৬০ কোটি হেক্টর জমি অনাবাদি পড়ে রয়েছে।
কিন্তু সেসব জমি বেশ উর্বর এবং তুলনামূলকভাবে সস্তা।
বিপুল জনসংখ্যার দেশ চীন ও ভারতের কোম্পানিগুলো সে কারণেই ছুটেছে আফ্রিকার দিকে।
তাহলে আমরা কেন পিছিয়ে রয়েছি?
আমাদের কি খাদ্যনিরাপত্তা নিশ্চিত হয়ে গেছে?
দেশে কি খাদ্যশস্যের মূল্য সব মানুষের ক্রয়সীমার মধ্যেই রয়েছে?
আমাদের দেশের মানুষের কি আর কর্মসংস্থানের প্রয়োজন নেই?
সেদিনের সভায় বাণিজ্যমন্ত্রী জানিয়েছেন, জাম্বিয়া, কঙ্গো, সুদানসহ বেশ কয়েকটি আফ্রিকান দেশের সরকার বাংলাদেশকে অনেক সুযোগ-সুবিধাসহ বিনিয়োগের প্রস্তাব দিয়েছে।
তাহলে আমরা বসে আছি কেন?
বিদ্যমান বৈদেশিক মুদ্রা নিয়ন্ত্রণ আইনের কারণে আমরা আফ্রিকার দেশগুলোর কৃষি খাতে বিনিয়োগের সুবর্ণ সুযোগ থেকে বঞ্চিত হচ্ছি।
এ কথা বাণিজ্যমন্ত্রী জানিয়েছেন।
তাহলে দ্রুত আইন পরিবর্তন করা হোক।
সরকারের উচিত অগ্রাধিকারভিত্তিতে এ বিষয়ে উদ্যোগ নেওয়া।
উৎসাহী উদ্যোক্তারা বলছেন, আফ্রিকার ওই সব দেশে তাঁরা বিনিয়োগের সুযোগ পেলে প্রাথমিক ধাপেই আমাদের প্রায় আড়াই লাখ মানুষের কর্মসংস্থান হবে।
আর শুধু কৃষি খাতেই নয়, বস্ত্র ও তৈরি পোশাকসহ আরও অনেক খাতে বাংলাদেশের উদ্যোক্তারা আফ্রিকা মহাদেশে বিনিয়োগ করতে পারবেন।
সুতরাং ক্রমবর্ধমান জনসংখ্যা, বিশ্বের বিভিন্ন দেশ থেকে অভিবাসী শ্রমিকদের দেশে ফেরা, বিশ্ব অর্থনীতিতে মন্দা, বিশ্ব খাদ্যবাজারের অস্থিরতা—ইত্যাদি বিষয় বিবেচনায় নিয়ে অতি দ্রুত আফ্রিকায় বিনিয়োগের সব আইনি বাধা দূর করা প্রয়োজন।
কথায় বলে মক্কার লোক হজ্জ করতে পারে না।
দেশের পাশে মিয়ানমার সেই বিগত জোট সরকারের পুরোটা সময় তারপর এই মহাজোটের সময়ও বার্ষিক ১০ মার্কিন ডলারে এক একর জমিতে চাষাবাদে বিনিয়োগের আহবান জানিয়ে আসছে।
কিন্তু আজ পর্যন্ত তার বাস্তবায়ন দেখলাম না।
আর এখন আসছে ৫০০০ মাইল দূরের আফ্রিকার দেশ সমূহে কৃষিতে বিনিয়োগ প্রস্তাব নিয়ে।
এই সমস্ত প্রস্তাব, আলোচনা ও সেমিনার প্রচুর দেখেছি, এখন এগুলো যেন সত্যিকারের কাজে পরিণত হয়।
সময়ের প্রতিবিম্ব
বাঙালিত্বের ভবিষ্যৎ নিয়ে দুর্ভাবনা
নতুন বছরের প্রথম দিন আমি মানবজটে পড়েছিলাম।
ঢাকা শহরে প্রতিদিন যানজটে পড়ে আমি বিরক্ত হই, ক্রুদ্ধ হই এবং মনে মনে অনেকের মুণ্ডপাত করি।
সেই যানজট এখন সহ্য হয়ে গেছে।
১০ মিনিটের রাস্তা যেতে এক ঘণ্টা সময় হাতে নিয়ে বের হই।
গাড়িতে বসে গজগজ করি অথবা পত্রিকা পড়ি।
এক দিন তো গাড়িতে বসে একটি বই পড়ে শেষ করলাম।
সেদিন পড়লাম মানবজটে;
কিন্তু প্রতিক্রিয়া হলো ভিন্ন ধরনের।
সেদিন গাড়ি নিয়ে বেরিয়েছিলাম দিনের শেষ বেলায়।
গত বছর রাস্তার মাঝে যানজট আর মানবজটে পড়েছি, তাও সকাল আর দুপুরের দিকে।
এবার তাই বিকেলে বেরোলাম।
ভাবলাম, সারা দিন টেলিভিশনে ঘরে বসে যেসব অনুষ্ঠানের লোকসমাগম দেখেছি, তারা এতক্ষণে বাড়ি ফিরে এসেছে।
কিন্তু কোথায় কী, এ যে ‘ভয়াবহ’ অবস্থা।
আসাদগেট থেকে বেরিয়ে ফার্মগেট, তারপর গাড়ি আর চলে না।
সুনামির জলোচ্ছ্বাস নয়, এ যে জনোচ্ছ্বাস।
অতীতে বঙ্গবন্ধুর সাতই মার্চ ভাষণ শুনতে যাওয়ার দিন, পাকিস্তানের কারাগার থেকে মুক্তি পেয়ে স্বদেশ প্রত্যাবর্তনের দিনের জনস্রোত দেখেছি।
কিন্তু আজকের দিনের মতো রাস্তাজুড়ে, ঢাকা শহরের সব মাঠ-উদ্যান আর কয়েকটি উন্মুক্ত জায়গায় ছড়ানো-ছিটানো উল্লাস সেসবের চেয়ে ছিল অনেক বেশি বিস্তৃত ও ব্যাপক।
হাজারো নারী-পুরুষ রাস্তাজুড়ে হাঁটছে তো হাঁটছেই।
বাচ্চা কোলে নারী হাঁটছে, ছেলের হাত ধরে বাবা হাঁটছে।
জোড়ায় জোড়ায় যুবক-যুবতী হাঁটছে, বৃদ্ধার হাত ধরে বৃদ্ধ হাঁটছে।
অনেকেই দল বেঁধে ঢোল বাজিয়ে বাঁশি ফুঁ দিয়ে নাচছে, গান গাইছে আর হাঁটছে।
মানবজটে পড়ে বিরক্তি নয়, মনে এক অদ্ভুত আবেগের ঝরনাধারা বয়ে গেল।
গাড়ি-রিকশা নয়, মানবসন্তান নয়, আমাদের বাঙালিত্ব রাস্তা দখল করে আছে।
এই মানবজটে আমি বাঙালিত্বের প্রসার আর বাঁধভাঙা ঢেউ দেখতে পেলাম।
এই একটিমাত্র উৎসব যখন জাতি-ধর্মনির্বিশেষে, সমাজের সব শ্রেণীর আর সব বয়সের বাঙালি তার বাঙালিপনা অথবা বাঙালিয়ানা প্রকাশে উৎসাহী হয়ে উঠেছে।
ঈদ মুসলমানের, পূজা হিন্দু সম্প্রদায়ের, খ্রিষ্টানের শুধু ক্রিস্টমাস।
একুশে হচ্ছে বাঙালি শিক্ষিত মধ্যবিত্তের।
স্বাধীনতা দিবস আর ১৬ ডিসেম্বরের বিজয় দিবস পালন এখন নিছক আনুষ্ঠানিকতা।
এসবের বিপরীতে যে দিনটিকে শহর আর গাঁয়ের মানুষ, সমাজের সর্বশ্রেণী একইভাবে আপন করে নিয়েছে, সে দিনটিতে শুধু নববর্ষের আবাহন হয় না।
কোটি বাঙালির জাতীয়তাবোধের সার্বিক বিস্তারের পূর্ণ প্রকাশ ঘটে।
এবার এই প্রকাশের মাধ্যমে সব সামাজিক অবস্থান ও অর্থনৈতিক অন্যান্য সমস্যা ভুলে যাওয়া বাঙালির চেতনার অসাম্প্রদায়িকতার রূপ পরস্ফুিট হয়েছে।
তারা একাত্তরে একটি বাঙালি জাতির নবজন্মের কথা জানিয়ে দিয়েছে।
এই প্রকাশ অতীতে এমনভাবে প্রকাশিত হতে দেখিনি বলেই নববর্ষের বিচিত্র আবাহন নিয়ে এত কথায় আমার আবেগ আর অনুভূতি নিয়ে এতখানি লিখলাম।
আরেকটি অদ্ভুত ভাবনা মনে এল।
গত দুই বছর যে বাঙালিত্ব প্রকাশের বিস্তৃতি ঘটেছে, তার কারণ কি বাঙালি জাতীয়তাবাদের প্রবক্তা রাজনৈতিক দলটি ক্ষমতায় আসাতে অবাধ হয়েছে বলে?
চিন্তার গভীরে গেলে তা-ই তো মনে হয়।
তাই তো একই সঙ্গে শঙ্কাও হয়, এই অবারিত প্রকাশ কি আড়াই বছর পরে অটুট থাকবে?
এই প্রশ্নটি মনে জেগেছে, যখন অতীতে ফিরে যাই।
বাঙালি জাতীয়তাবাদকে একটি রাষ্ট্রীয় কাঠামোতে পরিচিতিদানকারী বঙ্গবন্ধু নিহত হওয়ার পর আমাদের বাঙালিত্ব কেড়ে নেওয়া হয়েছিল।
বাংলাদেশি লেবাস পরানোর কারণে বাঙালিত্বের পরিচয়টি ধীরে ধীরে ক্ষয় হতে থাকল।
দীর্ঘ ২১ বছর পর ১৯৯৬ সালে বাঙালি জাতীয়তাবাদ একটি জাতীয় নির্বাচনের মাধ্যমে শৃঙ্খলমুক্ত আবার পূর্ণরূপে ফিরে এল।
তা সম্ভব হয়েছিল বাঙালির রাজনৈতিক দলটি, বাঙালিত্বের প্রতিষ্ঠাকারী বঙ্গবন্ধুর দলটি ক্ষমতায় পুনঃপ্রতিষ্ঠিত হয়েছিল বলে।
সে রূপটিই দেখলাম এবারের পয়লা বৈশাখের মানবজটে।
কিন্তু এ রূপটি আড়াই বছর পরে হারিয়ে যাবে না তো?
কেন এই দুর্ভাবনা, তা সমাপ্তিতে ব্যাখ্যা করব।
বাঙালি জাতীয়তাবাদের প্রস্ফুটন নিয়ে এত যে কথা বললাম, তার মূলে রয়েছে দুটি ভাবনা।
এক. যাঁদের ক্ষমতায় প্রত্যাবর্তনের কারণে এই পয়লা বৈশাখে উপচে পড়া বাঙালিত্বের রূপ দেখেছি।
তাঁরা যদি ক্ষমতায় অধিষ্ঠিত থাকতে না পারেন অথবা আড়াই বছর পরে ফিরে না আসেন, তা হলে আবার কি আমরা বাঙালিত্ব হারিয়ে ফেলব?
আগেই বলেছি, পঁচাত্তর-পরবর্তী দীর্ঘ সময়ে আমাদের বাঙালিত্ব ছাইচাপা পড়েছিল।
আমাদের বাংলাদেশি বানানো হয়েছিল।
অবশ্য আমাদের উচ্চতম আদালত সংবিধান নাগরিকত্বে সংশোধন-সম্পর্কীয় মতামতে বলেছেন, ‘আমরা বাংলাদেশি আছি, আবার বাঙালি আছি।’
‘বাঙ্গালও আছি’ বললে বোধ হয় বিষয়টি আরও অর্থপূর্ণ হতো।
যা-ই হোক, এবারের পয়লা বৈশাখে এ দেশের সর্বশ্রেণীর, সর্বমতের ও অসাম্প্রদায়িকতা এবং মুক্তিযুদ্ধের চেতনায় বিশ্বাসী জনগণ পূর্ণ বাঙালিত্বের প্রকাশ ঘটাল, তা কারও কোনো নির্দেশনার কারণে নয়।
গত কয়েক বছরে পাকিস্তানি মনোভাবাপন্ন বিশেষ শক্তি কোণঠাসা করে রেখেছিল মুক্তিযুদ্ধের চেতনায় বাঙালি জাতীয়তাবাদী সংস্কৃতিতে উদ্বেলিত জাতিকে।
এবার মনে হলো পরিবর্তিত রাজনৈতিক পরিস্থিতিতে যুদ্ধাপরাধীদের বিচারের অবাধ দাবিতে পুরোপুরি সোচ্চার হতে পেরেছে বুদ্ধিজীবী মহল।
একাত্তরের উত্তরসূরি, নতুন প্রজন্মের মাঝে আত্মচেতনার উন্মেষ ঘটেছে একই কারণে।
কথাগুলো অতি-আবেগের প্রকাশের মাঝে পাঠকদের ভালো করে বোঝাতে পেরেছি কি না, জানি না।
মোদ্দা কথা হচ্ছে, আওয়ামী লীগ সরকার ক্ষমতায় এলেই বাঙালিত্বের এমনি প্রকাশের রূপ দেখতে পাই।
ইংরেজিতে ভাইসভার্সা, অর্থাৎ উল্টোভাবেও বলতে পারি।
নতুন প্রজন্মে বাঙালিপনার উন্মেষের কারণেই আওয়ামী লীগ সরকার ক্ষমতায় এসেছে।
কিন্তু যে বিশ্বাস নিয়ে তারা নৌকায় ভোট দিয়েছে, পরবর্তী প্রজন্ম পয়লা বৈশাখে বাঙালিত্বের পূর্ণ প্রকাশ দেখিয়েছে, আড়াই বছর পর তারা কী তা করতে পারবে অথবা করবে?
প্রশ্নটি আমার একজন টেলিভিশন দর্শক-শ্রোতা করেছেন এবং উত্তরটিও দিয়েছেন।
আসন্ন নির্বাচনের আড়াই বছর আগেই এই প্রশ্ন কেন, সে আলোচনাও করেছেন।
প্রশ্নকর্তা জানতে চাইলেন, আওয়ামী লীগ দলটির সরকার কি বিগতপ্রায় আওয়ামী লীগের দিনগুলোতে ফেরার জন্য এখনই বিচারপতি মুহাম্মদ হাবিবুর রহমানের দেওয়া ‘বাজিকর’ পরিচয়টি কি মুছে ফেলতে পারবে?
শায়েস্তা খানের আমলের দরে না হলেও দ্রব্যমূল্য তাঁদের পূর্ব শাসনামলের সহনশীল পর্যায়ে নিয়ে যেতে পারবে?
বর্তমান সরকার পরিচালনার দিশেহারা অবস্থা দেখে কী মনে হয়?
বাঙালিত্বের ভবিষ্যৎ নিয়ে ভাবনায় তিনি প্রশ্নটি করেছেন।
আমার প্রশ্নকারী টক শো শ্রোতার চাঁছাছোলা বক্তব্য ছিল, ভবিষ্যতে শুধু বাঙালি জাতীয়তাবোধের দোহাই দিয়ে, মুক্তিযুদ্ধের চেতনা প্রতিষ্ঠিত করার প্রতিশ্রুতি দিয়ে, যুদ্ধাপরাধীদের বিচার শুরু করে শেষ করার অঙ্গীকার করে, বিদ্যুতের তার ঝুলিয়ে রেখে, সিলিন্ডার গ্যাসের ব্যবসা করে নির্বাচনী বৈতরণী পার হওয়া যাবে না।
কারণটি জানতে হলে অতীতের কথাই ভাবুন।
নৌকায় ভোট দিলে ইসলাম থাকবে না আর বউ তালাক হয়ে যাবে বলে অথবা ভারতীয় জুজুর ভয় দেখিয়ে যাঁরা ক্ষমতায় এসেছিলেন, তাঁদের সেসব দোহাই জনগণকে দীর্ঘদিন ভুলভুলানিতে ঘুরপাক খাওয়াতে পারেনি।
আমার ওপরের বক্তব্য ভিন্নভাবে ব্যক্ত করছি।
আমার অনেক কলাম-পাঠক আর টক শোর দর্শক-শ্রোতা টেলিফোনে, পত্র লিখে আমি যে বর্তমান সরকারের সমালোচনা করি, তার প্রশংসা করেন।
এই প্রশংসায় আমি আত্মপ্রসাদ পাই না, মনে আত্মশ্লাঘাবোধ জন্মায় না বরং চিন্তাগ্রস্ত করে।
আমি তো আওয়ামী লীগের সমালোচনা বা নিন্দা করি না, আওয়ামী লীগের লেবাসধারী ‘বাজিকর’দের এবং পক্ষে যাঁরা সাফাই গান, তাঁদের শায়েস্তা করতে ব্যর্থ অথবা অনিচ্ছুক ক্ষমতাবানদের সমালোচনা করি, সঠিক কাজটি করতে বলি।
গাছটি উপড়ে ফেলতে চাই না, শুধু ঝাঁকি দিতে থাকি।
আমি একদিন আমার বহুদিনের প্রিয়ভাজন যোগাযোগমন্ত্রী সৈয়দ আবুল হোসেনের কামরা থেকে বের হওয়ার পথে একজন নারী সাংসদ অনুযোগ করলেন, ‘আপনি আওয়ামী লীগের এত কঠোর সমালোচনা করেন কেন?’
আমি উত্তরে বলেছি, দলটি নয়, দলের সরকারের সমালোচনা করি।
যে সরকার দল আর নেতা-নেত্রী দলীয় কর্মীদের আদর্শচ্যুত করেছে, তাদের দলীয় আদর্শের পথে ফিরে আসতে বলি।
কোথা থেকে কোথায় চলে এলাম।
বলছিলাম কেন অনেক প্রশংসা আত্মতৃপ্তি দেয় না বরং দুশ্চিন্তাগ্রস্ত করে।
ক্ষমতাসীন সরকারের কঠোর সমালোচনার পর যেসব পত্রিকার পাঠক ও টেলিভিশনের আলোচনা অনুষ্ঠানের দর্শক-শ্রোতা আমার বক্তব্যের প্রশংসা করেন, তাঁরা তো সবাই ‘ষড়যন্ত্রকারী’ অথবা আওয়ামীবিরোধী বলে মনে হয় না।
বরং কথায় মনে হয় তাঁরা উদ্বিগ্ন সমর্থক, তৃণমূল পর্যায়ের নেতা-সদস্য ও শুভাকাঙ্ক্ষী পরিচয়টিই বোঝা যায়।
তাঁরা মুক্তিযুদ্ধের পক্ষের শক্তি আবার ক্ষমতায় আসতে পারবে কি না, তা নিয়ে উদ্বিগ্ন ও শঙ্কিত।
তাঁরা দুশ্চিন্তাগ্রস্ত অসাম্প্রদায়িকতা, মুক্তিযুদ্ধের চেতনা, গণতন্ত্রে বিশ্বাস বাঙালি জাতীয়তাবাদের উপচে পড়া বিস্তার আবার যদি পঁচাত্তর-পরবর্তী আমলের বিপর্যয়ে পড়ে, তা হলে কী হবে?
কাকে দায়ী করব এমন অঘটন ঘটলে?
এসব রক্ষা করার প্রতিশ্রুতি শুনে যাঁদের ক্ষমতায় বসিয়েছি, তাঁদের বিচ্যুতিকে দায়ী করব?
এসব প্রশ্নের উত্তর তাঁরা চান বঙ্গবন্ধু-কন্যার কাছে, যাঁর ওপর পিতার নীতি ও আদর্শ চিরন্তন রাখার দায়িত্ব জনগণ অর্পণ করেছে।
বঙ্গবন্ধু তাঁর শাসনামলে দুঃখ করে বলেছিলেন, ‘চাটার দল সব খেয়ে ফেলছে।’
লোকে বলছে, এখন চাটার দল সব গোগ্রাসে গিলছে।
এই খাওয়া-খাই বন্ধ না করতে পারলে বাঙালিত্বের ভবিষ্যৎ নিয়ে দুশ্চিন্তার অবসান হবে না।
পয়লা বৈশাখের উপচে পড়া বাঙালিত্বের রূপ ম্লান হয়ে যাবে।
আড়াই বছর খুব কম সময় নয়, আবার বেশিও নয়।
টি-পার্টি
চায়ের নেশাটা আমি পেয়েছি মায়ের কাছ থেকে।
দিনে দশ থেকে পনেরো কাপ চা পান করি।
এ থেকে পাই বিরতিহীন কাজ করার প্রাণশক্তি।
ছোটবেলায় মাকে দেখতাম, কাঁসার এক জামবাটিতে করে চা খেতেন।
তাও আবার ভীষণ গরম হতে হবে।
শাড়ির আঁচলটা দিয়ে ধরে অতি সাবধানে মুখে দিতেন চা।
তাতে ছিটিয়ে দিতেন এক-দু মুঠো মচমচে মুড়ি।
বাড়িতে যখন দুধের কমতি হতো, মা দুধ ছাড়া চা-ই খেতেন কিন্তু তাতে এক-দুফোঁটা ঘি দিয়ে নিতেন।
আবার কখনো দেখেছি, এক চিমটি লবণ দিচ্ছেন চায়ে।
সব রকমেই অভ্যস্ত হয়েছিলাম আমি।
তবে সবচেয়ে পছন্দ ছিল ঘন চায়ে গরুর দুধ, ওপরে ভাসমান সর।
চায়ের নেশা প্রবল হওয়ার পেছনে আমার পেশারও আছে অবদান।
নির্মাণকাজের দায়িত্বে থাকার সময় রাত-দিনের বিভিন্ন সময় ব্যস্ত থাকতে হতো কাজে, সেখানে চা-ই ছিল সতেজ থাকার প্রধান উপাদান।
অভিনয়-পেশায় এসেও সেই একই ব্যাপার।
তবে সময়ের আবর্তে পড়ে দুধ-চা, লেবু-চা, মসলা-চা অতিক্রম করে এখন ঠেকেছি এসে দুধ-চিনিবিহীন চায়ে।
কখনো বা সবুজ চা।
সবচেয়ে অপছন্দের চা হলো সুগন্ধি চা।
চা সম্পর্কে কিছু জ্ঞানও আহরণ করতে পেরেছি এ সময়ের মধ্যে।
যেমন—চা বানাতে হবে একেবারে ফুটন্ত পানিতে—নইলে চা-পাতা তার রং-রস ছাড়বে না।
পানিতে পাতা ছাড়ার পর জ্বাল দেওয়া চলবে না।
আর হ্যাঁ, বেশি গরম চা কখনো খাওয়া যাবে না, তা শরীরের জন্য ক্ষতিকর।
চায়ের প্রকৃত স্বাদ আসবে কেবল হালকা-উষ্ণ চায়ে।
ও হ্যাঁ, রং-চা খাওয়া শুরু করেছিলাম লিবিয়ায় গিয়ে।
ওরা দুধছাড়া খায়।
তবে খুবই কড়া।
ঘন ঘন খায়।
যেমন কড়া, তেমনি মিষ্টি।
আবার ইউরোপীয়রা দেখুন খুবই হালকা চা পছন্দ করে।
পানসে চায়ে আবার একগাদা দুধ ঢালবে।
জানি না, কী স্বাদ পায় ওরা।
তবে ওরাই কিন্তু চা-শিল্পের আজকের রবরবা অবস্থার জন্য দায়ী।
আর যে চীনারা চায়ের জনক, আমাদের মতো কালো চায়ের ধারেকাছেই যাবে না।
ওরা পান করে সবুজ চা।
সারা দিন ওটাই ওদের একমাত্র পানীয়।
ফ্লাস্কে ভরে দিনভর হাতের কাছে থাকবে।
কিছুক্ষণ পরপরই এক-দুই চুমুক, তাতেই সতেজ।
ওদের গায়ের চামড়ার মসৃণতার রহস্যও নাকি এই সবুজ চা।
অ্যান্টি-অক্সিডেন্টে ভরা এই চা।
চায়ের জন্মকাহিনিটা জানা আছে কি?
তবু বলি একটু।
চীনের এক সম্রাট, তাঁর নাম শেন নুং ।
সেই ২৭৩৭ খ্রিষ্টপূর্বাব্দের ব্যাপার।
তিনি শুধু সম্রাটই ছিলেন না, ছিলেন বিজ্ঞানী।
নানান হারবাল ব্যাপার নিয়ে চলত তাঁর গবেষণা।
তিনি আবিষ্কার করেন, পানীয় জল ফুটিয়ে খাওয়াটা অবশ্য কর্তব্য।
এতে মানুষ রোগবালাই থেকে মুক্ত থাকতে পারে।
নির্দেশ দিলেন প্রজাকুলকে।
নিজেও পালন করতে লাগলেন তা।
একবার হলো কি, সৈন্য-সামন্ত, লটবহর নিয়ে চললেন ভ্রমণে।
রাত্রিবাসের জন্য তাঁবু খাটালেন গভীর জঙ্গলে।
ভৃত্য সম্রাটের ব্যবহারের জন্য জল গরম করতে লাগল বিশাল পাত্রে, খোলা আকাশের নিচে।
দেখা গেল ফুটন্ত পানি লাল রং ধারণ করে ফেলেছে।
পড়ে গেল হইচই।
কীভাবে সম্ভব?
পানিতে কয়েকটি পাতা পড়ে থাকতে লক্ষ করলেন সম্রাট।
তারপর লক্ষ করলেন পাশেই প্রায় ২০-২৫ ফুট লম্বা এক গাছ।
তারই পাতা এই পানিতে।
তিনি তাঁর লোকজনদের স্বাদ নিতে বলতেই সবাই পিছিয়ে গেল।
সম্রাট তখন নিজেই পান করেন সেই পানীয়।
সতেজ ভাব আসে তাঁর শরীরে।
তখন থেকে তাঁর নির্দেশে এই পানীয় চীনারা পান করে, তিনি নিজে তো অবশ্যই করতেন।
পরবর্তী সময় ক্যামেল নামের এক উদ্ভিদবিদের নামানুসারে এই গাছের নাম হয় ক্যামেলিয়া।
আরও পরে চায়নিজ শব্দ সিনেসিস যোগ হয় তাতে।
নাম হয় কামেলিয়া সিনেসিস।
এতে ফুল হয় সাদা রঙের।
চমৎকার সুবাসও ছড়ায়।
লক্ষণীয় হলো, বিশ-ত্রিশ ফুটের গাছগুলোকে আমরা বামন করে রেখে আমাদের নেশার পাতা সংগ্রহ করে চলেছি।
চা একসময় বুড্ডিস্ট মংদের সহায়তায় চীন থেকে যায় জাপানে।
তারপর গোটা বিশ্বে ছড়ায়।
চা ব্যবসায় প্রথমে জড়ায় ওলোন্দাজরা।
তারপর ব্রিটিশ।
আমেরিকান কলোনিতে চা রপ্তানি করে পাউন্ডের পাহাড় গড়ে ব্রিটেন।
অতিলোভের কারণে ১৭৭৩ সালে আমেরিকার কলোনিতে চায়ের ওপর ব্রিটেন বসায় অযৌক্তিক কর।
তারই প্রতিরোধে বোস্টনে সেখানকার অধিবাসীরা ইস্ট ইন্ডিয়া কোম্পানির জাহাজে উঠে পেটি ধরে ধরে বন্দরের জলে ফেলে দেয় চা।
সমুদ্রের জল হয় চায়ে চা-ময়।
এটা পৃথিবীর জন্য বিখ্যাত টি-পার্টি হিসেবে বিখ্যাত।
এখান থেকেই আমেরিকার স্বাধীনতার যুদ্ধ শুরু হয়েছিল বলেই সবার বিশ্বাস।
তা হলে দেখছি, চা শুধু সতেজ রাখার পানীয়ই নয়, বিভিন্নভাবে শক্তিশালী নিয়ামক।
চায়ের নেশায় ডুবে থাকা লিবীয়রা আজ মুক্তির সংগ্রামে পড়েছে ঝাঁপিয়ে।
আর আমাদের দেশেই কদিন আগে দেখলাম, টিআইবি ও বিচার বিভাগের ঠান্ডাযুদ্ধ কী সুন্দরভাবে সমাধা হলো কেবল টি-পার্টির মাধ্যমে।
চা আমাদের জাতীয় উৎপাদিত রপ্তানি পণ্য।
একে ব্যবহার করি না কেন কঠিন জাতীয় সমস্যা সমাধানে, জনকল্যাণে?
তার জন্য প্রয়োজন সরকারের তরফ থেকে তার তাবৎ বিরোধীকে নিয়ে টি-পার্টি।
কোনো ‘তলব নয়’, কারণ চা নাকি সাময়িক উত্তেজনা উপশমেও অব্যর্থ।
আর কত বেঘোরে জীবন দেবে যাত্রী?
মেঘনায় লঞ্চ দুর্ঘটনা
গত বুধবার গভীর রাতে ব্রাহ্মণবাড়িয়ার সরাইলে মেঘনা নদীতে লঞ্চডুবির ঘটনাটিকে নিছক দুর্ঘটনা বলে চালানোর সুযোগ নেই।
সেই রাতে ঝড়-বৃষ্টি ছিল না, তাই প্রকৃতির ওপর দায় চাপানো যাবে না।
৩০ বছরের পুরোনো এমভি বিপাশা নামের এই লঞ্চটি রাতের বেলায় ধারণক্ষমতার বেশি যাত্রী নিয়ে চলাচল করার কথা নয়।
তার পরও চলেছে, যার পরিণতি নির্ঘাত দুর্ঘটনা এবং বহু মানুষের মৃত্যু।
বৃহস্পতিবার ও শুক্রবার দুর্ঘটনাস্থল থেকে ৩৩টি মৃতদেহ উদ্ধার করা হয়েছে।
ভৈরবের মোটবী এলাকায় সম্প্রতি যে মালবাহী ট্রলারটি ডুবে যায়, তার সঙ্গে ধাক্কা লেগে লঞ্চটি দুর্ঘটনায় পড়ে বলে সমুদ্র পরিবহন অধিদপ্তর ও বিআইডব্লিউটিএর তাৎক্ষণিক তদন্তে জানা যায়।
তাদের দাবি, চালকের ভুলের জন্য দুর্ঘটনা ঘটেছে।
ডুবে যাওয়া ট্রলারের ধাক্কা লাগার পর লঞ্চটি থামালে দুর্ঘটনা এড়ানো যেত।
কিন্তু দুর্ঘটনাস্থলে নিশানা রাখার দায়িত্ব তো বিআইডব্লিউটিএর।
নিশানা চুরি হওয়ার অজুহাত গ্রহণযোগ্য নয়।
লঞ্চটির সনদপত্র নিয়েও প্রশ্ন রয়েছে।
বিআইডব্লিউটিএ কর্তৃপক্ষ গত মার্চে লঞ্চটিকে ডকইয়ার্ডে নিয়ে নিতে বললেও মালিক তা করেননি।
নিয়ম অনুযায়ী লঞ্চে ৩৫টি জীবন রক্ষাকারী বয়া, চারটি অগ্নিনির্বাপণযন্ত্র এবং দুটি বালুর বাক্স থাকার কথা থাকলেও অধিকাংশ ছিল না বলে পত্রিকায় খবর প্রকাশিত হয়েছে।
তাহলে অবস্থাটি দাঁড়াল, দুর্ঘটনাটি মানবসৃষ্ট এবং লঞ্চের মালিক, চালক ও বিআইডব্লিউটিএ—কেউ এর দায় এড়াতে পারেন না।
নৌপরিবহনমন্ত্রী নিহতদের পরিবারকে ৩০ হাজার টাকা করে দেওয়ার কথা বলেছেন।
জীবনের মূল্য কি মাত্র ৩০ হাজার টাকা?
নিহতের পরিবার ও আহতদের জন্য ক্ষতিপূরণ দিতে লঞ্চমালিককেও বাধ্য করতে হবে।
দেশে সাধারণ মানুষের জীবন এতই তুচ্ছ যে, পথেঘাটে, নদীতে, সড়কে তাদের বেঘোরে জীবন দিতে হয়।
বিআইডব্লিউটিএর একজন কর্মকর্তা বলেছেন, রাতের বেলা এই রুটে লঞ্চ চলাচল করার কথা নয়।
তাহলে চলাচল করল কীভাবে?
আমাদের দেশে অনিয়মই নিয়ম হয়ে যায়।
এসব চলতে দেওয়া যায় না।
কোনো দুর্ঘটনার পর কিছুদিন কর্তৃপক্ষ নড়েচড়ে বসে, তারপর সবকিছু আগের মতো চলতে থাকে।
লঞ্চ দুর্ঘটনা রোধে আগের সুপারিশগুলো বাস্তবায়িত হলে এমভি বিপাশার মালিক ও চালক এতটা স্বেচ্ছাচারিতা দেখাতে পারতেন না।
নিছক লোক দেখানো নয়, লঞ্চ দুর্ঘটনার সুষ্ঠু ও নিরপেক্ষ তদন্ত করতে হবে।
অতীতে দেখা গেছে, তদন্ত কমিটি গঠিত হলেও তার প্রতিবেদন আলোর মুখ দেখে না।
এবার তার পুনরাবৃত্তি হবে না বলেই আশা করি।
এ ধরনের দুর্ঘটনারোধে সংশ্লিষ্ট ব্যক্তিদের সচেতনতার পাশাপাশি দায়ী ব্যক্তিদের বিরুদ্ধে শাস্তিমূলক ব্যবস্থার নেওয়ার বিকল্প নেই।
"...ঘটনার পর কিছুদিন কর্তৃপক্ষ নড়েচড়ে বসে......." একই কথা সাংবাদিকদের সম্পর্কে প্রযোজ্য।
ঘটনা ঘটলে কিছু আবেগনির্ভর প্রতিবেদন লেখবে, তারপরে ব্যস।
লঞ্চযাত্রীদের এইরকম নির্বিচারে খুনের বিরুদ্ধে কোন পত্রিকাকে একটানা জনমত গড়ে তুলতে দেখিনি।
কেন?
লঞ্চমালিক এবং তাদের গডফাদার নৌমন্ত্রীর বিরুদ্ধে এখনই খুনের মামলা দায়ের করতে হবে।
বিচারালয়ের বিচারপতিগং স্বর্গ থেকে এসে বিচার করে স্বর্গে চলে যান, শুধু আদালত অবমাননা ছাড়া অন্য কোন পার্থিব বিষয়ে তাদের আগ্রহ নেই।
তাই সুয়োমোটো মামলার আশা সুদুর পরাহত।
দেশে এতো বিষয় নিয়ে মামলা হচ্ছে, কিন্তু লঞ্চযাত্রী খুনের একটি মামলা আজও হলোনা।
শিবের গীত
চেয়ার মার্কেট
গত কুড়ি বছর ধরে বাংলাদেশে দুই ধরনের সরকার চলছে: এক. কেয়ার টেকার, যা নির্বাচনের আগে কিছুদিন দেশ চালায়;
এবং দুই. চেয়ার টেকার, যা নির্বাচনের মাধ্যমে চেয়ার গ্রহণ করে মোটামুটি অনন্তকাল দেশ চালায়।
এ দুই ধরনের সরকার নিয়ে টেনেটুনে চলছিল আমাদের, কিন্তু এক-এগারোর পর তৃতীয় আরেক ধরনের সরকারের উদয় হলো, যার নজর গেল চেয়ারের দিকে এবং কেয়ার-ফেয়ার বাদ দিয়ে চেয়ার নিয়ে মনোযোগী হলো।
এই সরকারকে বলা যায় শেয়ার টেকার, যারা চেয়ার শেয়ার, অর্থাৎ ভাগাভাগি করে নিল।
এই ভাগাভাগিটা ছিল সেনা ও অসেনা শাসকদের মধ্যে, যাদের অনেকে ছিলেন নেহাতই অচেনা।
কিন্তু ভাগাভাগি করে চেয়ারে বসেও একসময় নতুন চেয়ার টেকারদের হাতে ক্ষমতা ছেড়ে দিয়ে তাদের চলে যেতে হলো।
দু-একজনকে ভাগতেও হলো।
ভোগান্তিটা অবশ্য হলো চেয়ারের জন্যই।
চেয়ারের ভোগটা কখনো দীর্ঘস্থায়ী হয় না, যদিও চেয়ারে বসলে এ কথাটা মনে থাকে না।
ভোগের অন্তে ভোগান্তিটা তাই ভাগ্যও ফেরাতে পারে না।
আগামী নির্বাচন একটা কেয়ার টেকার সরকারের অধীনে হবে কি হবে না, হওয়াটা গণতন্ত্রের জন্য ফেয়ার না আনফেয়ার হবে, এ নিয়ে বিতর্ক চলছে।
সেই বিতর্কে আমরা যাব না, যেহেতু আমাদের উদ্বেগ অন্য বিষয় নিয়ে, অর্থাৎ নতুন এক শেয়ার টেকার বাহিনীর কাহিনি নিয়ে।
দেশের শেয়ার মার্কেটে কয়েক মাস আগে এক মহা ধস নামল, যার আঘাতে বিধ্বস্ত হলো অনেক ছোট বিনিয়োগকারী।
তাদের সংখ্যা শুনেছি ৩০ লাখ।
আরও শুনেছি, শেয়ারবাজার থেকে ২০ হাজার কোটি টাকা লোপাট হয়ে গেছে।
এই লুটপাটের টাকা নিজেদের মধ্যে শেয়ার করে নিলেন কয়েক ডজন রাঘব-রুই।
শেয়ারব্যবসার বিশাল সব শেয়ার যাঁদের হাতে গেল, তাঁরা হলেন নব্য শেয়ার টেকার।
পূবাইলের এক ক্ষুদ্র দোকানদার অথবা নড়াইলের এক স্কুলের দপ্তরির জীবনের সঞ্চিত টাকা বিনিয়োগ করেছিলেন শেয়ার মার্কেটে, আগ-পাছ না ভেবেই, নিয়মটিয়ম না জেনেই।
শেয়ার টেকাররা সেই টাকা টেক ওভার করল দপ্তরি-দোকানদারকে চির দেনাদার করে দিয়ে।
তাঁরা কেন নির্বোধের মতো বিনিয়োগ করলেন, বিয়োগের আশঙ্কা জেনেও রাঘব-রুইদের নিয়োগ দিলেন ভাগ্যের জিম্মাদার হিসেবে।
সে জন্য খুব তিরস্কার শুনতে হলো তাঁদের।
কিন্তু শেয়ার টেকারদের জন্য কোনো তিরস্কার থাকল না, থাকল শুধু পুরস্কার।
একটা দন্তহীন করে ফেলা তদন্ত প্রতিবেদনে অবশ্য শেয়ার মার্কেট বিপর্যয়ের নানা কারণ খতিয়ে দেখা হয়েছে, কিছু নামধামও এসেছে, কিন্তু সেটি এক প্রতিবেদনা হয়েই বরং দুর্ভাগা বিনিয়োগকারীদের বেদনা বাড়াচ্ছে;
যেহেতু রাঘব-রুইরা রয়ে যাচ্ছেন ধরাছোঁয়ার বাইরে।
পত্রপত্রিকায় লেখা হচ্ছে, শেয়ার কেলেঙ্কারির নেপথ্যের নায়কদের কিছুই হবে না।
কেলেঙ্কারির আবার নায়ক কীভাবে হয়, সে প্রশ্ন না তুলেও এই সম্ভাবনাটা মেনে নেওয়া ছাড়া আমাদের উপায় থাকে না।
নায়ক তো বটেই, নিয়ামকও।
শেয়ারবাজারের রাজা এবং ভক্ষক হিসেবে দেখা দিয়েছেন যে কিছু রক্ষক, সে খবর তো রাত-দিন শুনছি।
কিন্তু প্রশ্ন হলো: কেন এই নায়কদের কিছুই হবে না, কেন যা কিছু হওয়ার, তা হবে সেই দপ্তরি-দোকানদারদের মতো বোকাদের?
এ প্রশ্নের উত্তর খুঁজতে নেমেছেন পুঁজিবাজার বিশেষজ্ঞরা, সুশীল সমাজের চিন্তাশীলেরা, মিডিয়ার বক্তা আর (এই অধমসম) স্তম্ভকারেরা।
কিন্তু আসাদ চৌধুরীর একটি কবিতাগ্রন্থের শিরোনাম ধার করে বলা যায়, এ প্রশ্নের ‘উত্তরে পাহাড়।’
সেই পাহাড়কে টপকাতে হলে পা হড়কে যাবে সবচেয়ে অভিজ্ঞ বিশেষজ্ঞেরও।
তবে আমি একটি উত্তর পেয়েছি, যেটি একটি ঢিবির সমান বলে ডিঙানো যাবে এবং সেটি হচ্ছে: চেয়ার মার্কেট।
ক্ষমতার চেয়ার ধরে রাখা অথবা পুনরাধিকার করা এখন তিন বছরেরও কম সময়ের ব্যাপার এবং এই চেয়ার এমনই এক অতি-মহামূল্যবান বস্তু যে একে ধরে রাখতে যেমন লাগে বিশাল তহবিল, উদ্ধার করতেও লাগে তেমনই বিশাল (বা বিশালতর) তহবিল।
তা ছাড়া, চেয়ার কি মোটে একটা?
চেয়ার না হাজার হাজার?
ক্ষমতার পালাবদলে অনেক চেয়ারনশিন চেয়ার হারান।
বিশ্ববিদ্যালয়ের এক ভিসি চেয়ার হারান রাত নয়টা এক মিনিটে;
নয়টা দেড় মিনিটে চেয়ারলীন হন আরেক ভিসি।
একদিকে চেয়ার হারাচ্ছেন এক দল, তো অন্যদিকে চেয়ারসীন হচ্ছেন অন্য দল।
চেয়ারের একটা বিশাল বাজার এখন বাংলাদেশে।
এ বাজারের উত্থান-পতন শেয়ারবাজারের মতোই।
শেয়ার টেকারদের তহবিলের একটা অংশ এই চেয়ার মার্কেটে গেছে।
এ জন্য তারা নিরাপদ।
তারা সর্বোৎকৃষ্ট বিনিয়োগকারী।
দরকারিও!
আমাদের সবাইকেই এখন চেয়ার মার্কেটে বিনিয়োগ করা উচিত।
তাতে অন্তত চেয়ারবদল হলে, নিজের দল চেয়ারের দখল নিলে অথবা চেয়ার না হারালে, এই বিনিয়োগটা নানাবিধ নিয়োগে রূপান্তরিত হতে পারে।
গ্রন্থ ও গ্রন্থস্বত্ব দিবস
পাড়ায় পাড়ায় গড়ে উঠুক গ্রন্থাগার
আজকের এই যে দিনটি ইউনেসকো ঘোষিত আন্তর্জাতিক গ্রন্থ ও কপিরাইট দিবস।
১৯৯৬ সাল থেকে জাতিসংঘের অন্যতম সংস্থা ইউনেসকো, যারা সারা পৃথিবীর মানুষের সাংস্কৃতিক ঐতিহ্য নিয়ে কাজ করে, তারা শেকসপিয়ারসহ বেশ কজন স্বনামখ্যাত স্রষ্টার জন্ম-মৃত্যুর দিনটিকে ঘোষণা করেছে বিশেষ দিবস হিসেবে।
যেন এই দিন সারা পৃথিবীর মানুষ নতুন করে উদ্বুদ্ধ হয় পড়তে এবং অন্যকে পড়াতে।
পড়তে পড়তেই যেন তারা আবিষ্কার করতে শেখে আনন্দের মৃত্যুহীন অভিযাত্রাকে।
এই অভিযাত্রার প্রধান কান্ডারি বা নায়ক হচ্ছেন লেখক।
পাঠকের রুচি, বোধ, মনন ও মেধা সৃষ্টিতে তিনি পালন করেন অসাধারণ ভূমিকা।
তাঁদের হাতে সৃষ্টি হয় একেকটি কাল বা যুগ।
যুগ-যুগান্তর ধরে তাঁরা পাঠকদের পথ দেখান আলো-অন্ধকারে।
সমাজ বিনির্মাণের চড়াই-উতরাই পেরিয়ে নিজ দেশ ও কালের জন্য নিজেকে উৎসর্গ করেন।
অন্যদিকে পাঠাভ্যাস নামক কর্মটিকে ফুলে-ফলে পরিপূর্ণ রূপ দিতে পাঠকের গুরুত্ব অপরিসীম।
দেশলাইয়ের একটি কাঠি যেমন লাখো-কোটি মোম প্রজ্বলনে সক্ষম, ঠিক তেমনি একজন প্রকৃত বোদ্ধা পাঠকও তাঁর রুচি, প্রজ্ঞা ও মনন চেতনা দিয়ে তাঁর নিকটজন, প্রতিবেশী, সমাজ এবং দেশকে নিয়ে যেতে পারেন আলোকিত পৃথিবীর পথে।
সৃষ্টি করতে পারেন আলোকিত মানুষের স্বপ্ন-বাস্তবতার জগৎ।
নিরবচ্ছিন্ন পাঠাভ্যাস এ-জাতীয় পাঠককে একদিন স্রষ্টা-পাঠকে পরিণত করে।
তাঁর আত্মস্থ অধীত বিদ্যা তিনি নতুন নতুন মননশীল গ্রন্থের মাধ্যমে প্রকাশ করেন, উপকৃত করেন সমাজকে।
বৈরী পরিস্থিতি থেকে বেরিয়ে আসতে রাষ্ট্রকে করেন সাহায্য।
আমাদের জাতীয় জীবনের বহু ক্রান্তিলগ্নে আমরা এ-জাতীয় বোদ্ধা পাঠকদের স্মরণ করেছি, যাঁদের অবদান জাতি শ্রদ্ধার সঙ্গে দীর্ঘকাল স্মরণ করে।
প্রাতিষ্ঠানিক কোনো সংস্থার চেয়ে অনেক বড় মাপের এই মানুষেরা নিজেরাই কাজ করেন একেকটি প্রতিষ্ঠান হিসেবে।
মনে রাখা প্রয়োজন, এ-জাতীয় পাঠকের সংখ্যা সব সমাজেই সংখ্যায় স্বল্প।
রাষ্ট্রের দায়িত্ব ওই মাপের পাঠক সৃষ্টির অনুকূল পরিবেশ বিনির্মাণ এবং প্রণোদনামূলক কর্মকাণ্ড নিয়ে এগিয়ে আসা।
একসময় দেশের শহর ও গ্রামের অনেক জায়গায় স্কুল-কলেজে পড়ুয়া ছেলেমেয়েদের উৎসাহ-উদ্দীপনায় পাড়ায় পাড়ায় গড়ে উঠত পাঠাগার বা গ্রন্থাগার।
আজ বিশ্বসাহিত্য কেন্দ্র জাতীয় ভিত্তিতে যে কাজটি করার চেষ্টা করছে, একসময় পাড়ায় পাড়ায় গড়ে ওঠা সেই সব পাঠাগার বা লাইব্রেরি সীমিত সামর্থ্য নিয়ে সেই কাজ করে গেছে।
চল্লিশ বছর আগের তুলনায় বর্তমান বাংলাদেশের প্রভূত অর্থনৈতিক উন্নতি অর্জিত হলেও নিজেদের মধ্যে ছোট পরিসরে পাঠচক্রের আয়োজন বা পাঠাগার স্থাপনের ঐতিহ্য থেকে আমরা এখন সরে এসেছি অনেক দূর।
ফলে নিজেদের মধ্যে সৃষ্টিশীলতার সাধনায়ও যেন ভাটা পড়েছে গভীরতর।
কেবলই সরকার বা অসরকারি প্রতিষ্ঠান অথবা অন্যের মুখাপেক্ষী হয়ে উঠছি আমরা।
পরিবর্তিত পরিস্থিতিতে সদাশয় সরকার বিষয়টি উপলব্ধি করতে পেরেছে গভীর প্রত্যয়ে।
ফলে কেবল রাজধানী বা জেলা শহর নয়, উপজেলাসহ ইউনিয়নের প্রান্তসীমায়ও যেন গণগ্রন্থাগার সম্প্র্রসারণ করা সম্ভব হয়, তার চেষ্টা চলছে আন্তরিকভাবে।
সংস্কৃতিবিষয়ক মন্ত্রণালয়ের মাধ্যমে দেশের প্রতিটি প্রাথমিক বিদ্যালয়ে শিশুদের উপযোগী বই দিয়ে গ্রন্থাগার স্থাপনের উদ্যোগও গৃহীত হয়েছে।
আজকের এই গ্রন্থ দিবসের সঙ্গে ইউনেসকো কর্তৃপক্ষ কপিরাইটকে যুক্ত করে মানুষের সৃজনশীলতার মর্যাদাকেও মহিমান্বিত করেছে।
দেশে-বিদেশে আজ সৃষ্টিশীল মানুষেরা ক্রমাগত বঞ্চিত হচ্ছেন তাঁদের বৈধ আর্থিক ও নৈতিক অধিকার থেকে।
এই বঞ্চনার প্রধানতম কারণ সৃষ্টিশীল মানুষগুলোর অসচেতনতা ও তাঁদের অধিকারবোধ সম্পর্কে সম্মিলিত সাহসের অভাব।
পাইরেসি নামের গভীরতর এক দুষ্টক্ষত আমাদের কেবলই অধঃপতনের গভীর চোরাবালিতে নামিয়ে এনেছে।
চাহিদার তুলনায় পর্যাপ্ত স্বল্প দামের মূল বই এবং গ্রন্থাগারের অভাবে অনেক অনিচ্ছুক পাঠক কেবলই উটপাখির মতো ধাবিত হচ্ছে পাইরেসি হাটের দিকে!
নেতিবাচক এই পরিস্থিতি থেকে উদ্ধার পেতে হলে লেখক, পাঠক আর লেখকের মিলনকেন্দ্ররূপী প্রতিষ্ঠান গ্রন্থাগার উন্নয়নের বিকল্প নেই।
গ্রন্থাগার প্রতিষ্ঠার সঙ্গে সঙ্গে আধুনিক গ্রন্থাগার ব্যবস্থাপনা-সম্পর্কিত জ্ঞানে দক্ষ জনবলও সৃষ্টি করতে হবে।
তা হলেই কেবল সম্ভব জ্ঞান, তথ্য ও প্রযুক্তিঋদ্ধ সভ্যতার সমান বয়সী বুড়ো পৃথিবীর আসল চিত্র আবিষ্কার করা।
আসুন, সেই লক্ষ্যে এগিয়ে যাই।
আগাম সতর্কতাই রক্ষাকবচ
ডায়রিয়া বাড়ছে
দূষিত পানি ও গরম আবহাওয়া—দুটো মিলে প্রতিবছর এ সময়টায় ডায়রিয়া পরিস্থিতির অবনতি ঘটে।
গত কয়েক দিনে রাজধানীতে ডায়রিয়ায় আক্রান্তের সংখ্যা বেড়েছে।
প্রতিদিন শুধু আন্তর্জাতিক উদরাময় গবেষণা কেন্দ্র বাংলাদেশে (আইসিডিডিআরবি) শ পাঁচেক রোগীর ভর্তি হওয়ার বিষয়টি পরিস্থিতির যথেষ্ট অবনতি হিসেবেই ধরে নিতে হচ্ছে।
বিশেষজ্ঞদের আশঙ্কা, সামনের কয়েক দিনে পরিস্থিতির আরও অবনতি হতে পারে।
মূলত দূষিত পানি ও খাবার ডায়রিয়ার জন্য দায়ী।
ফলে এ দুটি ক্ষেত্রে সতর্কতা অবলম্বন করতে পারলে ডায়রিয়ায় আক্রান্ত হওয়ার আশঙ্কা কমানো যায়।
খাওয়ার আগে ভালো করে হাত ধোয়া, বিশুদ্ধ পানি পান করার বিষয়টি নিশ্চিত করা ও পচা-বাসি বা খোলা খাবার না খাওয়া—এই কয়েকটি বিষয়ে সচেতন হলেই ডায়রিয়ায় আক্রান্ত হওয়ার ঝুঁকি অনেক কমে যায়।
ঢাকা শহরে ওয়াসার সরবরাহ করা পানির মান নিয়ে প্রশ্ন রয়েছে।
ত্রুটিপূর্ণ সরবরাহ লাইনের কারণে বাইরের দূষিত পানি ওয়াসার লাইনে ঢুকে যায়।
ঢাকা শহরের বিভিন্ন স্থানে নোংরা ও দুর্গন্ধযুক্ত পানি সরবরাহের অভিযোগ রয়েছে ওয়াসার বিরুদ্ধে।
ডায়রিয়ার সঙ্গে এই পানি সমস্যার সরাসরি সম্পর্ক রয়েছে।
তাই এই পরিস্থিতিতে যেকোনো মূল্যে পানি ফুটিয়ে পান করার উদ্যোগ নেওয়া উচিত।
বিকল্প হিসেবে ফিটকিরি দিয়ে পানি পরিষ্কার করে বা চারপর্দা পরিষ্কার কাপড়ে পানি ছেঁকে খাওয়ার পরামর্শ দেওয়া হয়েছে আইসিডিডিআরবি থেকে।
খাওয়ার ক্ষেত্রে সতর্কতার বিষয়টিও খুবই জরুরি।
যে খাবার খাচ্ছেন, তা কোনো কারণে নষ্ট হয়ে গেছে কি না, সে ব্যাপারে নিশ্চিত হওয়া উচিত।
আমাদের দেশে রাস্তাঘাটে যেসব খাবার বিক্রি হয়, অধিকাংশই মানসম্মত নয়।
তা ছাড়া খোলা অবস্থায় যেভাবে তা বিক্রির জন্য রাখা হয়, তাতে ধুলাবালিতে তা দূষিত হয়ে পড়ার আশঙ্কাই বেশি।
এ ধরনের খাবার পরিহার করা জরুরি।
শিশুরাই বেশি ডায়রিয়ায় আক্রান্ত হয়, তাই এ সময়টায় তাদের ব্যাপারেও বিশেষ সতর্কতা জরুরি।
ডায়রিয়া হয়ে গেলে এর চিকিৎসা পদ্ধতি অবশ্য খুব কঠিন নয়।
ডায়রিয়ার লক্ষণ ধরা পড়ার পর খাবার স্যালাইন দেওয়া গেলে অধিকাংশ ক্ষেত্রেই পরিস্থিতি সামাল দেওয়া সম্ভব।
কোনো ক্ষেত্রে কাজ না হলে হেলাফেলা না করে রোগীকে হাসপাতালে নিয়ে যাওয়ার বিকল্প নেই।
তবে আমাদের কথা হচ্ছে, কিছু বিষয়ে সাবধান থাকলে যেহেতু ডায়রিয়ার আশঙ্কা অনেকটাই কমিয়ে আনা যায়, তাই আমরা আগাম সতর্কতার ওপরই বেশি জোর দিতে চাই।
নারী উন্নয়ন নীতি
ছেলেসন্তান মেয়েসন্তান
গত সাধারণ নির্বাচনের আগে আওয়ামী লীগ তার নির্বাচনী ইশতেহারে অঙ্গীকার করেছিল, দলটি ক্ষমতায় গেলে ১৯৯৭ সালে প্রণীত নারী উন্নয়ন নীতি পুনর্বহাল করবে।
মহাজোটের অন্য শরিকদের সঙ্গে নিয়ে আওয়ামী লীগ নির্বাচনে বিপুল ভোটে জয়ী হয়ে সরকারের দায়িত্ব গ্রহণ করেছে।
তার দুই বছর দুই মাস পর গত মার্চে তারা নারী উন্নয়ন নীতি ২০১১ ঘোষণা করেছে।
দেখা যাচ্ছে, এই নতুন নীতিতে ১৯৯৭ সালের নারীনীতির একটি খুব গুরুত্বপূর্ণ বিষয় এড়িয়ে যাওয়া হয়েছে।
সেই নীতিতে ‘উর্পাজনের সুযোগ, সম্পত্তির উত্তরাধিকার, ভূমির ওপর অধিকারের ক্ষেত্রে নারীকে পূর্ণ ও সমান সুযোগ দেওয়া’র কথা ছিল।
নতুন ঘোষিত নারীনীতিতে নানা ক্ষেত্রে নারীর সমানাধিকারের কথা বলা হয়েছে, কিন্তু সম্পত্তির উত্তরাধিকারে সমানাধিকারের কথা উল্লেখ করা হয়নি।
তাই অনেকে বলছেন, আওয়ামী লীগ সরকার তার অন্যতম নির্বাচনী প্রতিশ্রুতি পূরণ করেনি।
নারী অধিকার নেত্রী হামিদা হোসেন প্রথম আলোয় এ বিষয়ে একটি নিবন্ধে সে কথা স্পষ্ট ভাষায় লিখেছেন।
গত মঙ্গলবার নারী অধিকার সংগঠন উইমেন ফর উইমেন আয়োজিত নারীনীতি বাস্তবায়নে করণীয়বিষয়ক এক আলোচনা সভায় বিগত তত্ত্বাবধায়ক সরকারের সাবেক উপদেষ্টা সুলতানা কামালও একই ধরনের মন্তব্য করেছেন।
তিনি বলেছেন, আওয়ামী লীগ ১৯৯৭ সালের নারীনীতি পুনর্বহাল করবে—এই নির্বাচনী অঙ্গীকারের প্রতি আস্থা রেখে জনগণ তাদের ভোট দিয়েছে।
কিন্তু এখন নারীনীতি নিয়ে সরকারের কণ্ঠস্বর নিম্নগামী।
‘সরকার করুণভাবে ডিফেন্সিভ’, মানে আত্মরক্ষামূলক আচরণ করছে।
তিনি আরও মন্তব্য করেছেন, সরকারের ধর্মভিত্তিক রাজনীতি করার কোনো প্রয়োজন নেই।
তিনি সম্ভবত বলতে চেয়েছেন, আওয়ামী লীগের ধর্মভিত্তিক রাজনীতি করার প্রয়োজন নেই।
কিন্তু দলটির জন্য বাস্তব পরিহাস হচ্ছে, ধর্ম প্রসঙ্গে তাদের কখনো কখনো বেশ বেকায়দায় পড়তে হয়।
বাহাত্তরের সংবিধানে ফিরে যাওয়ার ব্যাপারে আমরা সেটা দেখতে পাচ্ছি।
ধর্মের কারণেই সেখানে স্ববিরোধী জোড়াতালি লক্ষ করা যাচ্ছে।
নারীনীতির বিষয়ে এই সরকারের মুশকিল হয়েছে দ্বিমুখী।
বাংলাদেশ দুটি ধারা বাদ রেখে সিডও সনদে স্বাক্ষর করেছে।
এই আন্তর্জাতিক ফোরামের চাপ হলো, তাদের বিধানগুলো বাংলাদেশ মেনে চলুক।
সব ক্ষেত্রে নারী ও পুরুষের সমান অধিকার নিশ্চিত করার তাগিদ সে কারণেই।
কিন্তু আওয়ামী লীগ একটি জনভিত্তিক রাজনৈতিক দল, জনসমর্থনই তাদের মূল শক্তি।
তারা এমন কাজ করতে চায় না যাতে জনসমর্থন কমে যায়।
তাই নতুন নারীনীতিতে সম্পত্তির উত্তরাধিকারের ক্ষেত্রে নারী ও পুরুষের সমান অধিকারের কথা বলা হয়নি।
তবু কিছু ইসলামপন্থী রাজনৈতিক দল ও গোষ্ঠী এই নারীনীতিতে যা নেই, তা নিয়ে প্রবল প্রতিবাদ জানাচ্ছে, দেশ অচল করে দেওয়াসহ নানা রকম হুমকি দিচ্ছে।
তারা এই প্রচারণা চালাচ্ছে যে, সরকার কোরআনবিরোধী নীতি করেছে।
তাদের এমন প্রচারণায় অনেক মানুষ বিভ্রান্ত হচ্ছে।
উইমেন ফর উইমেনের সেদিনের আলোচনা সভায় প্রধান অতিথি হিসেবে বক্তব্য দিয়েছেন মহিলা ও শিশুবিষয়ক মন্ত্রণালয়ের প্রতিমন্ত্রী শিরীন শারমিন চৌধুরী।
সুলতানা কামালের অভিযোগের প্রতিবাদে তিনি বলেছেন, সরকার জাতীয় নারী উন্নয়ন নীতি নিয়ে কোনোভাবেই দুর্বল অবস্থানে নেই।
নীতিতে কী আছে, তা না দেখেই যে ধূম্রজাল সৃষ্টি করা হয়েছে, তা দূর করার জন্যই বিভিন্ন ব্যাখ্যা দেওয়া হচ্ছে।
এটা সরকারের দুর্বলতা নয়।
আমরা লক্ষ করেছি, স্বয়ং প্রধানমন্ত্রীকেও নারীনীতি সম্পর্কে ব্যাখ্যাদানে অংশ নিতে হয়েছে।
কিন্তু সিডও কমিটির কাছে সরকারের পক্ষ থেকে কী ব্যাখ্যা দেওয়া হবে, সেটাও একটা বড় প্রশ্ন।
এত দিন সরকার বলে এসেছে: আমরা বিষয়টি ‘বিবেচনা করছি’, এবং ‘সক্রিয়ভাবে বিবেচনা করছি।’
বিষয়টি নিয়ে রাজনীতি চলবে হয়তো আরও কিছুদিন।
বিরোধী দলগুলো তো কোনো ইস্যু খুঁজে পাচ্ছে না, যা নিয়ে মাঠ গরম করার কথা ভাবতে পারে।
নারীর সমান অধিকারের প্রশ্নটি নিয়ে রাজনীতি করা উচিত নয়।
জনসংখ্যার অর্ধেকই নারী;
নিজেদের অধিকার সম্পর্কে তাঁরা কী ভাবেন, কী চান, কী চান না—তা জানা ও বোঝার চেষ্টা কোনো পক্ষেই নেই।
এক পক্ষ তো মনে করে, মেয়েরা কী চায়, কী চায় না সেটা কোনো বিষয় নয়।
বিষয় হচ্ছে ধর্মে যেভাবে বলা আছে, সেভাবেই উত্তরাধিকারসূত্রে পাওয়া সম্পত্তি ভাগবাটোয়ারা করতে হবে।
এবং এই আলোচনায় আছেন শুধু মুসলমান নারী।
এই দেশে যে অন্য ধর্মাবলম্বী নারীরাও আছেন, তাঁদেরও যে অধিকারের প্রশ্ন আছে, তাঁরাও যে এই দেশের পরিপূর্ণ নাগরিক—এসব সত্য যেন সবাই বিস্মৃত হয়েছেন।
জীবনের সর্বক্ষেত্রে ধর্ম, বর্ণ, নৃতাত্ত্বিক পরিচয়নির্বিশেষে সব নারীর সমান অধিকার প্রতিষ্ঠার পক্ষে রাষ্ট্রের নীতিগত অবস্থান ব্যক্ত করা একটি আধুনিক গণতান্ত্রিক রাষ্ট্রের পক্ষে স্বাভাবিক—এই বোধের ঘাটতি যদি সমাজে প্রকট হয়, তবে সেই সমাজের স্বভাব ট্রাইবাল।
আমরা হয়তো এখনো সভ্যতার সেই ধাপেই রয়ে গেছি।
কিন্তু ট্রাইবাল সমাজও তো এক জায়গায় দাঁড়িয়ে থাকে না।
বিধিবিধান দিয়ে না হোক, রীতি-প্রথার ক্রমপরিবর্তনের মধ্য দিয়ে সমাজ সামনে এগোয়।
ছেলেসন্তান ও মেয়েসন্তান সম্পর্কে বিভিন্ন সমাজের দৃষ্টিভঙ্গি অনেক বদলে গেছে।
একসময় মেয়েসন্তানের জন্ম অনাকাঙ্ক্ষিত ছিল;
কোনো কোনো সমাজে তাদের জন্মের পরপরই জীবন্ত কবর দেওয়া হতো।
কিন্তু এখন আর সে রকম কিছু কল্পনাও করা যায় না।
আমাদের এই সমাজেই একটা সময় ছিল যখন অনেক মা-বাবা মেয়েসন্তানদের বিদ্যালয়ে পাঠাতেন না।
পড়াশোনা করবে শুধু ছেলেরা, চাকরিবাকরি আয়-উপার্জন করবে শুধু ছেলেরা, মেয়েদের ভূমিকা সন্তান লালন-পালন আর রান্নাবান্নার মধ্যে সীমাবদ্ধ থাকবে—এমন দৃষ্টিভঙ্গি অনেক বদলে গেছে।
মেয়েদের মেধা ছেলেদের চেয়ে কম নয়, এর প্রমাণ পাওয়া যাচ্ছে লেখাপড়ায়, বিজ্ঞান-প্রযুক্তিতে, গবেষণায়, ব্যবসা-বাণিজ্যে, ব্যবস্থাপনাসহ আরও নানা ক্ষেত্রে।
ডাক্তারি, শিক্ষকতা ইত্যাদি পেশায় ছেলেদের চেয়ে মেয়েরা বেশি ভালো করছে—এমন তথ্যও মিলেছে অনেক গবেষণায়।
নারীর প্রতি সমাজের দৃষ্টিভঙ্গির এসব বিবর্তন ঘটে চলেছে সমাজ বিকাশের স্বাভাবিক নিয়মে।
এবং এই প্রক্রিয়া সব সময়ই সচল থাকবে।
বিভিন্ন বয়সের কয়েকজন নারীর সঙ্গে কথা হলো বাবার সম্পত্তির ভাগবাটোয়ারা প্রসঙ্গে।
কেউ বললেন, ভাইয়ের সমান ভাগ তিনি চান।
কেউ বললেন, নিজের ভাগটা তিনি ভাইকে দিয়ে দেবেন।
কেউ বললেন, সমান ভাগ পেলে মন্দ হতো না, কিন্তু নিয়ম যদি না থাকে, তাহলে আর কী করা?
কেউ বললেন, তাঁর পাওয়ার কথা ভাইয়ের অর্ধেক;
কিন্তু তা থেকেও তাঁকে বঞ্চিত করা হয়েছে।
কিন্তু তিনি এর জন্য মামলা-মোকদ্দমায় যেতে উৎসাহ পাননি।
এমন কিছু পরিবারের কথা জানি, যেখানে ভাইবোনেরা মা-বাবার সম্পত্তি ভাগ করে নিয়েছেন সমান ভাগে।
বাবা, বা মা যদি স্থির করেন যে তাঁর সম্পত্তি তিনি ছেলেসন্তান ও মেয়েসন্তানদের মধ্যে সমান ভাগে ভাগ করে দেবেন, এবং ভাইয়েরা যদি স্থির করেন, মা ও বাবার সম্পত্তির যে ভাগ তিনি পাবেন, বোনকেও তার সমান ভাগ দেবেন—এতে সমস্যা কী।
আমাদের আদর্শ হওয়া উচিত সেই সব পরিবার, যারা এভাবে ছেলেসন্তান ও মেয়েসন্তানের মধ্যে এমন সমতা সৃষ্টি করছে।
নারী ও পুরুষের মধ্যে সামগ্রিক সমতা সৃষ্টির মধ্য দিয়ে একটি সুখী, সুন্দর, স্নেহমমতায় ভরা সমাজ গড়ে তোলার পথ এই পরিবারগুলো দেখাচ্ছে।
উত্তরাধিকার সম্পত্তি ভাগবাটোয়ারায় ছেলেসন্তান ও মেয়েসন্তানের সমান অধিকার প্রতিষ্ঠার কথা নারীনীতিতে যুক্ত করতে যাঁরা ধর্মীয় কারণে দ্বিধান্বিত, তারা নিজেরা, অর্থাৎ এই সরকার, সরকারি দল ও মহাজোটের সব শরিক দলের নেতা-কর্মীরা নিজেদের পরিবারে দৃষ্টান্ত স্থাপন করতে পারেন।
প্রধানমন্ত্রী ও তাঁর মন্ত্রিসভার সদস্যরা সবার আগে এগিয়ে আসুন।
সেই সঙ্গে নারী অধিকারের পক্ষে আন্দোলনরত সব সংগঠন এবং প্রগতিশীল নাগরিক সমাজের সবাই, প্রতিটি পরিবার যদি অঙ্গীকার করে যে তারা নিজেদের ছেলেসন্তান ও মেয়েসন্তানের মধ্যে সব সম্পত্তি সমান ভাগে ভাগ করে দেবে, এবং বাস্তবে তা-ই করে, তাহলে আক্ষরিক অর্থে নয়, বাস্তবিক জীবনেই নারী-পুরুষের সমান অধিকার প্রতিষ্ঠার কাজ অনেকটা হয়ে যায়।
ইস্টার
খ্রিষ্টের ক্রুশ, তাঁর পুনরুত্থান
বছর ঘুরে আবার এসেছে ইস্টার, যিশুখ্রিষ্টের পুনরুত্থানের দিন।
পৃথিবীর অন্যান্য দেশের মতো বাংলাদেশের খ্রিষ্টসমাজের লোকেরাও আনন্দের সঙ্গে এ দিনটি উদ্যাপন করছে উপাসনা, কীর্তন-গান প্রভৃতির মাধ্যমে।
আজকের গান, ‘কী মহানন্দ উপস্থিত, কী জয় যিশুর উত্থানে!
পাপ অন্ধকার হয় অন্তর্হিত কালনিশি অবসানে।’
খ্রিষ্টীয় বিশ্বাসের কেন্দ্রবিন্দুতে আছে মানুষের জন্য ঈশ্বরের প্রেম।
ক্রুশে হত খ্রিষ্টে সেই পবিত্র প্রেম চূড়ান্তরূপে প্রকাশিত হয়েছে।
ঈশমানব খ্রিষ্ট তাঁর নিষ্পাপ জীবন ক্রুশে সমর্পণ করে মানুষকে পাপ থেকে উদ্ধারের পথ খুলে দেন।
বাইবেলের নতুন নিয়মে চারটি সুসমাচারেই অন্য সব বিষয়ের চেয়ে যিশুখ্রিষ্টের মৃত্যুর বিষয়টি সবচেয়ে বেশি গুরুত্ব দিয়ে বর্ণনা করা হয়েছে।
সে সময় রোমীয়রা ক্রুশে দিয়ে জঘন্য অপরাধীর মৃত্যুদণ্ড কার্যকর করত।
ইহুদি ধর্মীয় নেতাদের চক্রান্তে রোমীয় কর্তৃপক্ষ প্রহসনমূলক বিচারের পর যিশুকে ক্রুশে দিয়ে হত্যা করে।
খ্রিষ্ট সেই পৈশাচিক মৃত্যুকেই বরণ করে নেন।
তাঁর কার্যকারণের সবকিছুকেই আমাদের আধ্যাত্মিক দৃষ্টিতে দেখতে হবে।
মানুষের পাপের দণ্ড মোচনের জন্যই যিশুখ্রিষ্ট পৃথিবীতে এসেছিলেন।
তাঁর জীবন ছিল আমাদের পাপমুক্তির জন্য মুক্তিপণ।
ঈশ্বরের পবিত্রতা ও অনুগ্রহ এতে চূড়ান্তভাবে ফুটে উঠেছে।
খ্রিষ্টের ক্রুশমৃত্যুর তাৎপর্য গভীরভাবে ফুটে উঠেছে সাধু মথি, মার্ক, লুক ও যোহনের লেখা ওই মৃত্যুর বিশদ বর্ণনায়।
মথি তাঁর সুসমাচারের ৩৩ ভাগ ব্যবহার করেছেন যিশুর জীবনের সর্বশেষ দিনগুলোর বিষয়ে আর মার্ক ৩৭, লুক ২৫ ও যোহন ৪২ ভাগ ব্যবহার করেছেন।
পুরোনো নিয়মে খ্রিষ্টের এ মৃত্যুর বিষয়ে অনেক ভাববাণী আছে;
নতুন নিয়মের মধ্যে ১৭৫টিই সরাসরি উক্তি আছে এ প্রসঙ্গে।
গলগথা বা কালভেরি নামের স্থানে খ্রিষ্টের বিভীষিকাময় পৈশাচিক মৃত্যু ছিল অবশ্যই এক অভিশপ্ত মৃত্যু।
বাইবেলে যেমন বলা আছে, ‘যে ব্যক্তিকে গাছে (অর্থাৎ ক্রুশে) টাঙানো যায়, সে ঈশ্বরের শাপগ্রস্ত’ (দ্বিতীয় বিবরণ ২১:২৩)।
সেই অভিশপ্ত দণ্ডই পাপীর মহামুক্তির স্বার্থে খ্রিষ্ট বরণ করেন।
ক্রুশ আমাদের স্মরণ করিয়ে দেয় মানুষের জন্য পবিত্র ঈশ্বরের প্রেম, অনুগ্রহ ও ক্ষমার কথা।
তাই খ্রিষ্টের মৃত্যু সাধারণ মরণ নয়।
মানুষের পাপমুক্তির জন্য ঈশ্বরের মেষশাবকরূপে তাঁরই এক জাত পবিত্র পুত্র হত হয়েছিলেন, পাপীর দণ্ড তিনি নিয়েছেন।
এভাবে একাধারে ঈশ্বরের পবিত্রতা ও ন্যায্যতা এবং অন্যদিকে মানুষের প্রতি তাঁর প্রেম প্রকাশিত হয়েছে।
মানুষের চিন্তা ও ঈশ্বরচিন্তা এক নয়;
ঈশ্বর মানববুদ্ধির অতীত কাজ করেন।
যিশাইয় নবীর মাধ্যমে ঈশ্বর বলেছিলেন, ‘আমার সংকল্প সকল ও তোমাদের সংকল্প সকল এক নয় এবং তোমাদের পথ সকল ও আমার পথ সকল এক নয়।’
কিংবা খ্রিষ্টের বাণী প্রচারক পৌলের কথায়, ‘কেননা ঈশ্বরের যে মূর্খতা, তাহা মনুষ্যদের অপেক্ষা অধিক জ্ঞানযুক্ত এবং ঈশ্বরের যে দুর্বলতা, তাহা মনুষ্যদের অপেক্ষা অধিক সবল।’
ঈশ্বরের পরাক্রম ও প্রজ্ঞা প্রকাশ পেয়েছে খ্রিষ্টের ওই ক্রুশে।
মানুষ তার জ্ঞান, বুদ্ধি, উদ্ভাবনী শক্তি, কলাকৌশল, নিজের ধর্মকর্ম দিয়ে পাপের অধীনতা থেকে মুক্তি পেতে পারে না।
যদি তা সম্ভব হতো, তা হলে আমাদের এই পুরোনো পৃথিবীতে মানবজাতির এখন যে অবস্থা, তা হতো না।
ক্রুশে হত খ্রিষ্টের পবিত্র জীবনোৎসর্গে বিশ্বাস স্থাপন ও তাঁর শিক্ষা আত্মস্থ করা আমাদের পাপ ও অধর্মের প্রতিকারের জন্য ঈশ্বরের ব্যবস্থা।
মানুষের হিংসা ও অধার্মিকতার অন্ধকারের কাছে খ্রিষ্টের আপাত-আত্মসমর্পণেই কিন্তু সব শেষ হয়ে যায়নি।
অশুভ শক্তির অন্ধকার জ্যোতির্ময় খ্রিষ্টের জীবনপ্রদীপ চিরতরে নিভিয়ে দিতে পারেনি।
তাই ঈশ্বর তাঁর পুত্রকে পবিত্র আত্মার পরাক্রমে মৃত্যু থেকে রূপান্তরিত দেহে পুনরুত্থিত করেছেন।
চাবি ঘুরিয়ে সাদা সেডান গাড়িটা চালু করে ফার্স্ট গিয়ার দিলেন শিমু।
অভ্যস্ত, দক্ষ হাতে স্টিয়ারিং ধরে সাবধানে গাড়ি নামালেন সকালের ঢাকার ব্যস্ত রাস্তায়।
গাড়িতে রয়েছেন ‘কেয়ার বাংলাদেশ’-এর কর্মকর্তা।
তাঁকে নিয়ে গাড়ি ছোটালেন গন্তব্যের উদ্দেশে।
বলছিলাম ফারজানা শিমুর কথা, যিনি বেসরকারি প্রতিষ্ঠান কেয়ার বাংলাদেশে গাড়িচালক হিসেবে কর্মরত আছেন।
২০০৫ সাল থেকে তিনি কেয়ার বাংলাদেশে গাড়িচালক হিসেবে স্থায়ী নিয়োগ পান।
শিমুর সঙ্গে পথ চলতে চলতে সারা দিনে জানা হলো তাঁর রোজনামচা আর পাঁচ বছরের ড্রাইভিং পেশাজীবনের অনেক কথা।
দপ্তরের গাড়ির মতো সংসারের স্টিয়ারিংও শক্ত হাতে ধরে আছেন শিমু।
হাজারীবাগে ব্যবসায়ী স্বামী রবিউল শেখ ও আড়াই বছরের একমাত্র কন্যা অথইকে নিয়ে তাঁর সুখের সংসার।
দিন শুরু করেন ভোর সাড়ে পাঁচটায়।
নাশতা ও দুপুরের খাবার তৈরি করে, সংসারের কাজ সামলে সকাল সাড়ে সাতটার মধ্যেই রওনা হন কর্মক্ষেত্রের উদ্দেশে।
কেয়ার বাংলাদেশের ট্রান্সপোর্ট সার্ভিস ডিপার্টমেন্টে পৌঁছে কার্ড পাঞ্চ করে হাজিরা দেন।
ডিউটি অনুযায়ী গাড়ির চাবি বুঝে নিয়ে সে গাড়িটি ধুতে হয় তাঁকে।
গাড়ির অবস্থা, কাগজপত্র, তেলের মাত্রা ইত্যাদি নিরীক্ষণ করে নেওয়াও তাঁর দায়িত্বের মধ্যে
পড়ে।
তারপর একেক দিনের ডিউটি অনুযায়ী বেরিয়ে পড়েন গন্তব্যে।
দিনশেষে দপ্তরে গাড়ি ও চাবি জমা দেন।
তাঁর ডিউটির সময় সকাল সাড়ে আটটা থেকে সন্ধ্যা সাড়ে ছয়টা পর্যন্ত।
তবে কোনো কোনো দিন কর্মকর্তাদের বাসা থেকে নিয়ে ও দিয়ে আসার ডিউটি থাকলে বা ঢাকার বাইরে যেতে হলে আরও সকালে আসতে হয় তাঁকে।
ফিরতেও সেসব দিন বেশ রাত হয়ে যায়।
বাড়ি ফিরে লেগে পড়েন বাকি কাজকর্ম, রাতের রান্না ইত্যাদি সারতে।
সংসার আর পেশায় সমতা রক্ষার্থে বেশ সময়-ব্যবস্থাপনা করে চলেন শিমু।
শুক্রবার ঘরের যাবতীয় ধোয়ামোছা আর শনিবার সপ্তাহভরের রান্না কিছুটা এগিয়ে রাখেন।
স্বামী সংসারের কাজে তাঁকে অনেক সাহায্য করেন।
তাঁর পেশার প্রতি স্বামীর এই সম্মান ও সমর্থনটুকু আছে বলে শিমুর পক্ষে সকাল-সন্ধ্যার এ পেশায় সময় দেওয়া সহজ হয় বলে জানান তিনি।
হাইওয়েতে কখনো ৬০০ কিলোমিটার পথও পাড়ি দিয়েছেন গাড়ি নিয়ে।
পিকআপ, মাইক্রোবাস হরেক গাড়ি চালিয়েছেন তিনি।
আর যাত্রাপথে যেকোনো পরিস্থিতি সামলেছেন ঠান্ডা মাথায়, উপস্থিত বুদ্ধি ও ব্যক্তিত্ব দিয়ে।
হাইওয়েতে বাস বা ট্রাকের হেলপাররা নারীচালক দেখে ড্রাইভারকে বলত, ‘ওস্তাদ, পাশে লেডিস্।’
আর ব্যস, ড্রাইভাররা কোনো ছুতোয় ধাক্কা দিতে চাইত তাঁর গাড়িকে, সাইড দিত না।
রাস্তায় দেখা হলে ড্রাইভাররা টিটকিরি দিত, ‘মাইয়া মানুষ আইছ স্টিয়ারিং ঘুরাইতে?’
তিনি তাদের হাসিমুখে বুঝিয়েছেন যে পেশা পেশাই, ছেলে-মেয়ে ভেদ নেই।
তাঁর ভালো ব্যবহারে একসময় কাজ হয়।
পরে দেখা পেলে তারাই একগাল হেসে বলত, ‘ওস্তাদ, আসসালামু আলাইকুম!’
হাসতে হাসতে বললেন, ‘মাঝেমধ্যে প্রয়োজনে পুলিশ গাড়ি থামিয়ে ড্রাইভিং সিটে আমাকে দেখে জিজ্ঞেস করে, “ড্রাইভার কে?
সে কোথায়”?’
তবে তাঁর পুরুষ সহকর্মীরা তাঁদের কখনো নারী হিসেবে আলাদা চোখে দেখেন না।
তিনি বলেন, ‘গাড়ি যখন চালাই, তখন নিজেও নিজেকে স্রেফ ড্রাইভারই ভাবি।
শুধু মনে রাখি, যাত্রীকে নিরাপদে পৌঁছে দিতে হবে।
রাস্তায় অন্য ড্রাইভারের সঙ্গে ঝগড়া, গালাগালিও করি না।
নিজে ঠিকভাবে থাকলে আমাকে দেখে এ পেশায় আরেকটা মেয়ে তো উত্সাহী হতে পারে।’
দায়িত্বের প্রতি একনিষ্ঠ শিমু গর্ভাবস্থায়ও সাত মাস পর্যন্ত গাড়ি চালিয়েছেন।
বললেন, ‘সে সময় একবার চাকা পাংচার হয়ে গেল রাস্তায়।
নিচু হয়ে চাকা খুলতে গিয়ে মনে হচ্ছিল, বাচ্চা বুঝি গলার কাছে চলে আসছিল।
তখনো দিশেহারা হইনি।
শান্ত থেকে চিত্ হয়ে শুয়ে আস্তে আস্তে চাকা লাগিয়েছিলাম।’
এখন পর্যন্ত নারী গাড়িচালকেরা শুধু প্রতিষ্ঠানগুলোতেই কর্মরত আছেন, বাসার গাড়িচালক হিসেবে মেয়েদের চাকরি দিতে অনেকেই রাজি হন না বলে জানান তিনি।
একজন কর্মজীবী নারী বলে স্বামী তাঁকে নিয়ে আজ গর্বিত।
কষ্ট এটুকু যে পেশার কারণে সময় দিতে পারেন না, তাই সন্তানকে সপ্তাহের পাঁচ দিনই রেখে আসতে হয় বোনের কাছে।
জাহানারা ইমামের ছোট ছেলে
জুরু, জাহানারা বেগম, জাহানারা ইমাম এবং শহীদ জননী নামগুলো আলাদা, কিন্তু মানুষটা এক।
বাংলাদেশের মানুষের হূদয়ে অমর হয়ে থাকা শহীদ জননী জাহানারা ইমাম শরীফ ইমামের স্ত্রী, রুমী-জামীর মা।
১৯৭৪ সাল থেকে আমেরিকায় থাকছি।
১৯৭৪ থেকে ১৯৯৪—বিশ বছরে মাত্র তিনবার এসেছি বাংলাদেশে।
দেশে এত কম আসার পেছনে অনেক কারণ আছে।
মূল কারণটা হলো, আম্মাকে সে সময় প্রতিবছরই আমেরিকায় আসতে হতো চিকিত্সা করাতে।
তাঁর সঙ্গে প্রতিবছরই এখানে দেখা হচ্ছে, ঢাকায় যাওয়ার আর তেমন কোনো প্রয়োজন ছিল না আমার।
জন্মের পর থেকে ১৯৭১—শৈশবটা চমত্কার কেটেছে আমার।
মা-বাবা কড়া ছিলেন।
কিন্তু যেসব বিষয়ে আমরা তাঁদের সঙ্গে একমত হতাম না, তা নিয়ে আলোচনার সুযোগ ছিল।
কোন বিষয়টি আমাদের কাছে গুরুত্বপূর্ণ তা তাঁরা শুনতেন, এমনকি কখনো কখনো তাঁদের সিদ্ধান্তও পরিবর্তন করতেন।
তাঁরা মত না বদলালেও পুরো বিষয়টি আমাদের কাছে বেশ পক্ষপাতহীন মনে হতো।
এভাবেই আমাদের পরিবারে শৃঙ্খলা আর আশার কথাগুলো বলা হতো।
আম্মার লেখা একাত্তরের দিনগুলিতে এর একটা উজ্জ্বল উদাহরণ আছে।
ভাইয়া বলছে, তার বিবেক তাকে ক্ষমা করবে না, যদি সে যুদ্ধে যোগ না দেয়।
এভাবেই মা-বাবাকে রাজি করিয়েছিল।
১৬ ডিসেম্বর ১৯৭১-এর আগে আম্মা ছিলেন শুধু আমার আর ভাইয়ার।
১৬ ডিসেম্বর থেকেই আম্মার ওপর আমার একচেটিয়া অধিকার অতীত হয়ে গেল।
ভাইয়ার চমত্কার বন্ধুরা আর সহযোদ্ধারাও তাঁকে আম্মা ডাকতে শুরু করল।
তাদের সবাইকেই তিনি আপন করে নিলেন।
ঘরভর্তি ভাই আর বোন পেয়ে গেলাম আমি।
১৯৭৪ থেকে ১৯৮৪—দশ বছরে আম্মার পরিবর্তনটা আমি দেখিনি।
সাধারণ এক বাংলাদেশি নাগরিক থেকে তাঁর শহীদ জননী হয়ে ওঠার সাক্ষী ছিলাম না আমি।
নানা ঘটনার কথা শুনতাম একাত্তরের দিনগুলো আর ঘাতক-দালাল নির্মূল কমিটি নিয়ে।
কিন্তু বাংলাদেশের মানুষের চোখে তিনি যে আশা আর ভরসার বাতিঘর হয়ে গেছেন, তা নিয়ে আমার কোনো ধারণাই ছিল না।
৫ জুলাই ১৯৯৪, আম্মার মৃতদেহ নিয়ে দেশে ফিরলাম।
পরের পাঁচ সপ্তাহে যা দেখলাম, তা আমার কল্পনারও অতীত।
অভিভূত হয়েছি তাঁর প্রতি মানুষের শ্রদ্ধা, ভালোবাসা আর সম্মানের প্রকাশ দেখে।
অবাক হয়েছি আমার জন্য তাদের এমন অনুভূতি দেখে।
কী বলব তাদের জানি না।
জীবনের প্রতিটি দিনই আমি চেষ্টা করি বুঝতে—কী ছিল আম্মার মধ্যে, যা এভাবে নাড়িয়ে দিয়েছে দেশের মানুষকে?
কীভাবে তিনি বিভিন্ন রাজনৈতিক দলকে একই ব্যানারে আনতে পেরেছিলেন?
শেষ কথা হলো, তিনি পারতেন প্রতিটি মানুষকে একইভাবে দেখতে, প্রত্যেকেই মানুষ হিসেবে শ্রদ্ধা পাওয়ার যোগ্য—এটি তিনি বুঝতেন।
আর এভাবেই আমি আমার বাকি জীবনটা কাটাতে চাই এই বোধটা নিয়ে, আমি আমার চারপাশের মানুষ থেকে উঁচু নই।
অনুবাদ: রুহিনা তাসকিন
সুফিয়া কামালের জৈষ্ঠ্য পুত্র
মায়ের কথা মনে পড়লেই তো বাংলাদেশের স্বাধীনতা-পূর্ব ও উত্তর ছয়টি যুগে মাকে দেখতে পাই।
তবু আমার চোখে মা ছিলেন পরিবারের সদস্যদেরই একজন।
প্রতিটি পরিবারে যেমন মানুষের সুখ-দুঃখ থাকে, আমাদের পরিবারেও তা ছিল।
মায়ের কথা বলা মানে আমাদের পরিবারের কথা বলা।
সেখানে বাবা কামালউদ্দিন খানের ছিল অসাধারণ অবদান।
আপনারা জানেন, বাবা ছিলেন সরকারি চাকুরে।
পড়াশোনায়ও ছিলেন তুখোড়।
ঢাকা বিশ্ববিদ্যালয়ের প্রথম দিকের পদার্থবিদ্যার স্নাতকোত্তর দু-একজন বাঙালি মুসলমান ছাত্রের মধ্যে একজন।
পাকিস্তান আমলে বিভিন্ন আন্দোলনে মায়ের ভূমিকা ছিল।
সরকারি চাকুরে হিসেবে বাবাকে সে জন্য জবাবদিহি করতে হতো।
বাবা তাঁদের বলতেন, ‘আমি তো চাকরি করছি।
ও কী করছে তা তো আমি জানি না।’
বাবা মায়ের কবিতা ধারাবাহিকভাবে রাখা ও ইংরেজিতে অনুবাদের কাজ প্রায় সবার অগোচরেই করতেন।
মায়ের কথা বলি।
আইয়ুববিরোধী আন্দোলনে রাজপথে সোচ্চার মা বাড়িতে ফিরেই অন্য মানুষ।
সবার খোঁজখবর করতেন।
বলতেন, ‘ওকে চা দিয়েছিলে?
ওকে খাবার দিয়েছিলে?’
ঘরে এসে একেবারে আটপৌরে সাধারণ মা হয়ে যেতেন তিনি।
একটা ঘটনা।
আমি সেবার মুন্সিগঞ্জ যাচ্ছি কোরবানির পর।
বারবার বলে গেছি, আমার জন্য যেন কোনো খাবার রাখা না হয়।
বাড়ি ফিরে দেখি, টেবিলভর্তি খাবার।
বিশাল সে টেবিল।
আমি তো রেগে মায়ের সঙ্গে ঝগড়া করলাম।
মা মন খারাপ করলেন।
বললেন, ‘নিজে না খেয়ে তোমার জন্য রাখলাম, আর তুমি রাগ করছ।’
ঈদের সময় বাবা, ভাইবোন এবং কাজের লোকদের পোশাক মা নিজেই তৈরি করে দিতেন।
আসলে ঈদে মায়ের হাতে তৈরি পোশাক ছাড়া আর কোনো পোশাক পরতে ইচ্ছে হতো না আমাদের।
মাঝে মধ্যে সেই পোশাকের খুঁত ধরতাম।
বলতাম, এটা হয়নি, ওটা হয়নি।
মা বলতেন, ‘দরজি দিয়ে করাও না কেন?’
আমি কী করে বলি, ঈদের সময় দরজিবাড়ির পোশাক পরার ইচ্ছা আমার নেই।
মা যেটা বানিয়ে দেবেন, সেটা পরেই আমার সুখ।
মায়ের জন্ম বা মৃত্যুবার্ষিকীতে পত্রপত্রিকায় লেখা ছাপা হয়, নানা ধরনের অনুষ্ঠান হয়, কিন্তু কজন মায়ের কবিতা আবৃত্তি করেন?
সুফিয়া কামালের বড় পরিচয় তো তিনি কবি।
সেটা বাদ দিয়েই তাঁকে নিয়ে আলোচনা!
বছর কয়েক আগে মায়ের জন্মদিনের এক ঘরোয়া অনুষ্ঠানে এক সুকণ্ঠ, সুখ্যাত আবৃত্তিকার এসেছিলেন মাকে স্মরণ করতে।
তখন খোঁজ পড়ল মায়ের কবিতার বইয়ের।
লুলু বা টুলু (সুলতানা কামাল ও সাঈদা কামাল) মায়ের একটি বই এনে দিল।
কিছুক্ষণ পড়ার পরই তিনি মায়ের কবিতা আবৃত্তি করলেন সুন্দর করে।
আমার মনে হয়, মাকে চিনতে হবে মায়ের মতো করেই।
গত শতকের তিরিশ-চল্লিশ-পঞ্চাশের দশকে বাংলা সাহিত্যের চেতনা ও আঙ্গিক নিয়ে যে সব বিভিন্ন পরীক্ষা চলছিল, মা সেগুলো সম্পর্কে সচেতন ছিলেন।
তবুও তিনি রবীন্দ্রনাথ-নজরুল থেকে প্রেরণা নিয়ে তাতে মৌলিকত্ব যোগ করে একটি স্বতন্ত্র ধারা তৈরি করেছেন।
কখনো অনুরোধেও মা কবিতা লিখেছেন, কিন্তু তাতে কাব্যগুণ কম ছিল না।
কবি হিসেবে তাঁর কাব্যপ্রতিভা আমাকে মুগ্ধ করে।
আবার ব্যক্তিগত কথায় আসি।
দেশবিভাগের পর কলকাতা থেকে আমরা যখন ঢাকায় চলে এলাম, তখনকার একটা কথা বলি।
সে সময় ঢাকা শহর হঠাত্ করে বড় হয়ে উঠেছে।
চাহিদামতো-সুবিধামতো ভাড়া করার মতো বাড়িও বেশি নেই।
তাই বেশ কয়েক মাস আমরা আত্মীয়দের এ বাড়ি-ও বাড়ি ছিলাম।
বাবার তাতে বেশ একটু অস্বস্তি বোধ হতো।
যথেষ্ট চেষ্টার পর কামরুন্নেসা স্কুলের কাছে একটি বাড়ির খবর পাওয়া গেল।
বাড়িটি ছিল নবাব সলিমুল্লাহর বোন বেগম আখতার বানুর বাগানবাড়ি।
তারাবাগ নামে ১০-১২ বিঘা জমির ওপর এই বাড়িটির চার দেয়ালের ভেতর কোনো দিকে অশোক ফুলের গাছ, কদম, কাঠবাদাম, নাগকেশর, শ্বেতবল্কল, সপ্তপর্ণী—এ ধরনের প্রায় দুর্লভ বিভিন্ন গাছ।
তিনটি পুকুর, পুকুর তিনটেকে যোগ করার মতো তিনটি খাল, তার ওপর দুটি বাহারি পাকা সেতু এবং বেগম আখতার বানুর নিজের বাসোপযোগী একটি ছোট নবাবি অট্টালিকা।
তার সামনে ফোয়ারা।
বিভিন্ন ফুলের কেয়ারির জায়গা।
ভারত বিভাগের আগ পর্যন্ত ২০-২৫ বছরে বাড়িটির মালিকানা অবশ্য দুই-তিনবার হাতবদল হয়।
এবং বাড়ির মালিকেরা বিভিন্ন সময়ে তাঁদের প্রয়োজন ও পছন্দ অনুসারে গাছগাছালির মধ্যে ও পুকুরের ধারে ছোট-বড় বেশ কয়েকটি বাড়ি তুলেছেন।
সে বাড়িতে বিদ্যুত্ আর কলের পানি ছিল না।
১৯৪৭-৪৮ সালের দিকে বাগানগুলো অযত্নেই ছিল, কিন্তু পুকুরগুলো সত্যিই সুজলা ছিল।
এই তারাবাগের ভেতর যে বাড়িটি আমাদের নেওয়ার কথা ছিল, আগের ভাড়াটে বিশেষ অসুবিধার কারণে সময়মতো সে বাড়ি ছেড়ে যেতে পারেননি।
তাই সে বাড়িটির বদলে পাশের একটি বাড়িতে আমাদের উঠতে হলো।
সেটা ছিল টিনের ছাউনি দেওয়া লম্বামতোন একটি বাড়ি।
সে বাড়িতে প্রথম ঢুকে মায়ের দীর্ঘশ্বাস আর বাবার চোখেমুখে ফুটে ওঠা অসহায়ত্ব—এ বয়সে এসেও ভুলতে পারিনি আমি।
মা কিন্তু মানিয়ে নিয়েছিলেন খুব দ্রুত।
বাড়ির হাতায় থাকা সেই তিনটি ঘাটবাঁধানো পুকুরে বাসন-কোশন ধোয়া-মাজা, কাপড়-চোপড় ধোয়া চলত—অবশ্য বিভিন্ন ঘাটে।
স্নান চলত।
দুপুরে এই পুকুরে অন্য মহিলারা গোসল করতেন।
মাও নির্দ্বিধায় এঁদের সঙ্গে গোসলে যেতেন।
মা পুকুরে কলমিশাক দেখে উচ্ছ্বসিত হয়েছেন।
বলেছেন, ‘ওইগুলো কলমিশাক না?’
অন্যেরা অবাক হয়ে বলেছে, ‘আপনি কলমিশাক চেনেন?’
সেই শাক বাড়ি এনে রান্না করেছেন।
বর্ষায় কলইশাক দিয়ে ইলিশ রান্না করেছেন।
আটচল্লিশের ব্রিটিশ সাম্রাজ্যের দ্বিতীয় নগর কলকাতার পার্কসার্কাস এলাকার প্রায় পাশ্চাত্য নাগরিক পরিবেশ ছেড়ে এ বাড়িতে এসে মায়ের কাছে আমরা সাঁতার শিখলাম।
ফল-ফুলের গাছের নাম জানলাম।
পাখি চিনলাম বিভিন্ন রকমের।
পুকুরের বিভিন্ন ছোট-বড় মাছের নাম জানলাম।
অমাবস্যা-পূর্ণিমা বুঝতে পারলাম।
গাছপালার ফাঁক দিয়ে রাত্তিরের খোলা বিশাল আকাশের মাঝে বাবা আমাদের তারা চিনতে শেখালেন।
গ্রহ-তারার তফাত শেখালেন।
আমরা কলকাতা থেকে এসে যেন একটা অতি সুন্দর গ্রামের পরিবেশ পেলাম।
মা দেশে-বিদেশে যেখানে গেছেন, যে রান্নাই দেখেছেন, কৌশলটা জেনে এসেছেন।
নতুন নতুন রান্নার প্রতি তাঁর ছিল প্রবল আগ্রহ।
এমনিতে তাঁদের মতো পরিবারের মেয়েরা তো রান্নাঘরে খুব একটা যেতেন না।
নকশা করা, সেলাই করাই ছিল তাঁদের কাজ।
বাবুর্চি ঠিকভাবে কাজ করছে কি না, সেটা বোঝার জন্যই ছিল রান্না শেখা।
কিন্তু আমার মা রান্না শিখেছেন এবং করেছেনও।
সব সময় আমাদের বিভিন্ন রকম রান্না করে খাওয়ানোর চেষ্টা করেছেন।
সে পদগুলো গ্রাম্য শ্রমজীবীদেরই পদ হোক বা সৌখিন টেবিলের দৃশ্যশোভন ব্যঞ্জনই হোক।
আমাদের জন্য নির্ধারিত বাড়িতে যখন উঠলাম, তখন আমাদের আসবাব ছিল যথেষ্ট জীর্ণ।
নতুন কেনা হয়নি।
এগুলোই সুন্দর করে গুছিয়ে নিয়ে একটু সুস্থির হওয়ার পর মা তাঁর এস্রাজটা বের করলেন।
সব কাজের পর কোনো কোনো সময় একা বসে মা গভীর রাতে এস্রাজে সুর ভাঁজতেন।
বাবা আমাদের বলতেন, ‘এস্রাজ বা বেহালা সুরে বাঁধা খুব সোজা কাজ নয়।
কিন্তু তোমাদের মা কেমন সহজে সুর বেঁধে ফেলেন।
ও যদি এদিকেও থাকত...’
বাবা অনেককেই সাহায্য করতেন।
ফলে আমাদের পরিবারটি খুব সচ্ছল ছিল, এমনটা বলা যাবে না।
মা-বাবার রুচিবোধ আমাদের একটা জায়গায় পৌঁছে দিয়েছে।
আমাদের জন্য ভালো বই এনে দিয়েছেন।
আমরা সব ভাইবোন ভালো স্কুল-কলেজে পড়েছি।
সচ্ছলতা ছিল না বলে হয়তো সব সময় মায়ের পছন্দমতো খাবার রান্না হতো না।
মা সেটা মেনে নিয়েছিলেন।
তবুও বাবা চেষ্টা করেছেন আরও ভালোভাবে সংসার চালানোর।
১৯৬০-৬১ সালের দিকে আমরা ধানমন্ডির এখনকার বাড়িতে এলাম।
ধানমন্ডির এই রাস্তায় বছর বিশেক আগেও যত্রতত্র অ্যাপার্টমেন্ট গড়ে ওঠেনি।
ছোট সুন্দর বাড়ি ছিল কয়েকটা।
যে সময়ের কথা বলছি, তার কয়েক দিন পরই মায়ের জন্মদিন।
সাক্ষাত্প্রার্থীরা তখন থেকেই দিন-রাত আমাদের বাড়ি আসতেন।
মায়ের সঙ্গে দেখা করে আমাদের প্রতিবেশী একজন সুখ্যাত ভাস্করের সঙ্গেও দেখা করে যেতেন।
সেই ভাস্কর ও লোকপ্রিয় ব্যক্তিত্বের বাড়িতে সে সময় একজন স্বনামধন্য ভারতীয় পণ্ডিত ব্যক্তি অতিথি হয়ে এসেছিলেন।
তিনি ছিলেন সহজ-সরল নিরিবিলি স্বভাবের মানুষ।
দিনভর আমাদের বাড়ি হয়ে তাঁদের ওখানে লোকজনের আসা-যাওয়ায় তাঁর বিশ্রামের ব্যাঘাত হতো নিশ্চয়।
একসময় আমাকে সামনে পেয়ে তিনি বললেন, ‘আপনার মায়ের জন্মদিনের এখনো বেশ দেরি—এরই মধ্যে এত লোকজন কেন তাঁর কাছে আসছে?’
প্রশ্নটায় আমি একটু হক্চকিয়ে গেলাম।
সব সময় তো এমনই দেখে আসছি।
ইতস্তত করে বললাম, ‘উনি তো অনেক দিন ধরে সাহিত্য সাধনা করে আসছেন, আদর্শের মিল হলে বিভিন্ন আন্দোলনে সক্রিয় অংশ নেন সব সময়।
ছোট-বড় সবার সঙ্গে মেলামেশায় কুণ্ঠাবোধ করেন না, সে জন্যই বোধ হয় তাঁকে সবাই ভালোবাসে।’
‘শুধু এ জন্যই!’
তাঁর কণ্ঠে যেন একটু অবিশ্বাস, ‘কোনো উদ্দেশ্য নেই, কিছু পাওয়ার আশা নেই, শুধু ভালোবাসার কারণে এত লোকের এ রকম হওয়া তো খুব একটা দেখেছি বলে মনে পড়ে না।’
পরে যখন চিন্তা করেছি, তখন মনে হয়েছে, মায়ের প্রতি মানুষের নিঃস্বার্থ ভালোবাসার মূলেই রয়েছে নিজের আদর্শের প্রতি তাঁর নিঃস্বার্থ অপরিবর্তনীয় নিষ্ঠা।
তাঁর প্রায় ৯০ বছরের দীর্ঘ জীবনে ৭০ বছরের বেশি, মৃত্যুর আগ পর্যন্ত অসুস্থতার মধ্যেও মতাদর্শ প্রতিষ্ঠায় কোনো সংগ্রামের ডাকেই তিনি কখনো কাউকে ফিরিয়ে দেননি।
ভারত বিভাগের পর কলকাতা থেকে নতুন ‘আশা’র পাকিস্তানে এসে ঢাকার কয়েকজন সাহসী নেতার সঙ্গে মিলে মুসলিম-অমুসলিম সম্পর্কোন্নয়নে ব্রতী হন।
সাম্প্রদায়িক সম্প্রীতিতে বিশ্বাসী বলেই বাঙালি-অবাঙালি সম্পর্কের উন্নয়নেও প্রকাশ্য-অপ্রকাশ্য বিরোধিতার মধ্যেও সব সময় সহযোগিতা করেছেন।
নতুন আশার পাকিস্তান ক্রমে ক্রমে নিরাশার অন্ধকারে আচ্ছন্ন হতে থাকলে আবার সামাজিক ও সাংস্কৃতিক স্বাধিকার প্রতিষ্ঠার সংগ্রামে নামেন।
ব্যক্তিগতভাবে ধর্মপ্রাণ অথচ সম্পূর্ণ সংকীর্ণতামুক্ত মায়ের অভিজাত অথচ অনাড়ম্বর ব্যক্তিত্বের কারণে মাকে সবাই সব সময় সামনের সারিতে দেখতে চেয়েছে।
মায়ের কথা বলতে গেলে আমার ভাইবোনদের কথাও কিছুটা বলতে হয়।
আমার ছোট ভাই সাজেদ কামাল ষাটের দশকের প্রথম থেকেই বোস্টনে।
কিন্তু প্রতিবছর নিয়মিত দেশে এসে সবার সঙ্গে দেখা করে।
বাংলা একাডেমী থেকে সুফিয়া কামাল সমগ্র বের করেছে ও।
মায়ের বিভিন্ন বই প্রকাশের উদ্যোগ নিয়েছে।
লুলু (সুলতানা কামাল) সব সময় মায়ের কাজগুলো গুছিয়ে রাখত।
কোথায় কবে বক্তব্য আছে, বৈঠক আছে, কোথায় কবিতা পড়তে হবে, সেগুলো লিখে রাখত।
অর্থাত্ প্রাতিষ্ঠানিকতার সবকিছু থাকত লুলুর নিয়ন্ত্রণে।
আম্মা তো বাজার থেকে কী কী আনতে হবে বলে দিতেন, কিন্তু তার হিসাবপত্র ঠিক করে রাখতেন আব্বা আর লুলু।
টুলু চারুকলার স্নাতক।
কিন্তু বাড়িতে এত বেশি মেহমান আসত যে তাদের দেখভাল করার জন্য অনেক সময় চলে যেত ওর।
তাই কিবরিয়া স্যারের খুব প্রিয় ছাত্রী হয়েও টুলু অনেক দিন ওভাবে নিজেকে ছবি আঁকায় নিয়োজিত করতে পারেনি।
মাকে নিয়ে আলাদাভাবে যদি কখনো লিখি, তাহলে অনেক কথাই লিখতে পারব।
আমার মনে হয়, একজন মানুষের বড় হয়ে ওঠার পেছনে যাঁরা থাকেন, তাঁদের আর খেয়াল করা হয় না।
কোনো বড় মানুষ প্রায়ই তাঁর পাশের মানুষদের সাহায্য ছাড়া নির্দিষ্ট জায়গায় পৌঁছাতে পারেন না।
মায়ের অসুস্থতার সময় অনেকেই তাঁর সঙ্গে দেখা করতে এসেছেন।
আমি মাঝে মধ্যে বাধা দিয়েছি।
মায়ের ওষুধ খাওয়া, বিশ্রাম নেওয়া ইত্যাদি বিষয় যে জরুরি, সেটাও অনেকে বুঝতে চাইত না।
অনেকেই তাঁর ছেলের দাবি নিয়ে আসত, কিন্তু ছেলের কর্তব্য পালন করতে চাইত না।
তাদের কেউ কেউ বলেছে, ‘সুফিয়া কামালের বড় ছেলে ওর মায়ের সঙ্গে দেখা করতে দেয়নি আমাদের।’
কিন্তু মায়ের অসুস্থতার বিষয়টি তারা বুঝতে চাইত না।
মায়ের বিশ্রাম নেওয়াটা খুবই জরুরি ছিল।
শুভাকাঙ্ক্ষীদের আসা-যাওয়ার কারণে মা কখনো কখনো বিশ্রামের সুযোগও পাননি।
এটা আমাকে এখনো দুঃখ দেয়।
অনুলিখিত জাহীদ রেজা নূর
আমার মা আজও আমার কাছে এক আদর্শ।
আজ তিনি নেই, কিন্তু তাঁর স্মৃতি আজ জড়িয়ে আছে আমাদের গোটা পরিবারে।
অনেক সংগ্রাম করেছেন মা।
জেল খেটেছেন।
আত্মগোপন করে কাটিয়েছেন জীবনের একটা বড় সময় এখানে-ওখানে।
তবুও এতটুকু ভেঙে পড়েননি, বিচ্যুত হননি আদর্শ থেকে।
অসীম সাহসের অধিকারী ছিলেন আমার মা।
আমাদের সংসারে অভাব ছিল।
কিন্তু সেই অভাবের কথা কোনো দিন বুঝতে দেননি মা আমাদের।
বাবা রমেন মিত্র ছিলেন তত্কালীন অবিভক্ত কমিউনিস্ট পার্টির হোলটাইমার।
মা-ও কমিউনিস্ট পার্টির কর্মী ইলা মিত্র।
এর মধ্যেও সংসার সামলাতে হতো মাকে।
একসময় মা টিউশনি করেও সংসার চালিয়েছেন।
আমরা কখনো বুঝিনি সংসারের অভাবের কথা।
ডালভাত খেয়ে মানুষ হয়েছি।
মাও কোনো দিন নিজেকে বিলিয়ে দেননি ঐশ্বর্যের কাছে।
সারাটা জীবন কাটিয়ে গেছেন একজন সাধারণ গৃহিণী হিসেবে।
সত্যিই আজ ভাবতে অবাক লাগে, মা সেই ১৯৬২ থেকে ১৯৭৭ পর্যন্ত পশ্চিমবঙ্গ বিধানসভার সদস্য (এমএলএ) থাকলেও সংসারের কাজ করেছেন নিজের হাতেই।
রান্না থেকে ঘর মোছা, ঘর পরিষ্কার, বাজার—সবই করেছেন মা।
আবার আমাকেও সামলিয়েছেন।
আজ সত্যিই আমার কাছে তা স্বপ্ন হয়ে জেগে আছে।
সত্যি কথা কি, যখন বড় হয়ে জানলাম আমার মাকে, তখন আমার গর্বে বুক ভরে গিয়েছিল, এত বড় এক নারীর একমাত্র সন্তান আমি!
এই জন্ম তো আমার সার্থক জন্ম।
ধন্য আমি এই মায়ের সন্তান হতে পেরে।
মা ছিলেন তেভাগা আন্দোলনের এক নেত্রী।
কলকাতায় যখন তিনি বেথুন স্কুল ও কলেজের ছাত্রী, তখন তিনি ছিলেন এক চৌকস ক্রীড়াবিদ।
একজন কৃতী ছাত্রী।
এই মায়ের সঙ্গে বিয়ে হয়েছিল সেই বাংলাদেশের এক জমিদার পরিবারের সন্তান আমার বাবার।
বাবা রমেন মিত্রের বাড়ি ছিল বাংলাদেশের রাজশাহীর নবাবগঞ্জে।
আমার ঠাকুরদারা ছিলেন জমিদার।
বিয়ের পর আমার মা কলকাতা থেকে যখন নবাবগঞ্জের সেই জমিদারবাড়িতে পা রেখেছিলেন, তখন বাবার বাড়ির কেউই বুঝতে পারেননি শহর থেকে আসা এই মেয়ে মানিয়ে নিতে পারবেন গ্রামের পরিবেশকে।
সত্যিই মানিয়ে নিয়েছিলেন মা।
শুধু তা-ই নয়, নিজেকে বিলিয়েও দিয়েছিলেন তেভাগা আন্দোলনে।
আর এর পেছনে সাহায্যের হাত বাড়িয়ে দিয়েছিলেন আমার ঠাকুরমা বিশ্বমায়া মিত্র।
সত্যিকথা কি, আমি আমার মাকে প্রথম দেখেছিলাম আমার সাড়ে পাঁচ বছর বয়সের সময়।
আমার বয়স যখন আট মাস, তখন রাজনৈতিক কারণে আত্মগোপন করতে হয়েছিল আমার মাকে।
আর সেই শিশুকালটা আমাকে প্রতিপালন করেছিলেন আমার ঠাকুরমা।
আমার মা যখন পুলিশের অত্যাচারের পর অসুস্থ হয়ে ঢাকা মেডিকেল কলেজ হাসপাতালে পুলিশি প্রহরায় চিকিত্সাধীন, তখন আমার বয়স মাত্র সাড়ে পাঁচ বছর।
ওই সময়ই এক দিন আমাকে নিয়ে যাওয়া হয় ঢাকায় মেডিক্যাল কলেজ হাসপাতালে আমার মায়ের কাছে।
তখনই আমি প্রথম দেখি মাকে।
ভালো করে সেদিন বুঝতেও পারিনি মায়ের অনুভূতিকে।
এরপর মা আরও অসুস্থ হলে তাঁকে প্যারোলে নিয়ে সুচিকিত্সার জন্য নিয়ে আসা হয় কলকাতা মেডিকেল কলেজ হাসপাতালে।
তখন চিকিত্সকেরা বলেছিলেন, আমার মায়ের শারীরিক অবস্থা ভালো নয়।
ছেলেকে শেষ দেখানোর জন্য আমাকে নিয়ে যাওয়া হয় কলকাতার মেডিকেল কলেজ হাসপাতালে।
সত্যি বলতে কি, সেদিনই আমি মাকে প্রথম অনুভব করেছিলাম।
বুঝেছিলাম হাসপাতালের বিছানায় শোয়া শীর্ণকায় ওই দুই চোখ বুজে থাকা মহিলা আমার গর্ভধারিণী গর্বের মা।
তখন আমার বয়স সাত বছর।
আর সত্যি কথা কি, মেডিকেল কলেজের চিকিত্সক মো. আলমের নিরলস প্রচেষ্টায় বেঁচে গিয়েছিলেন আমার মা।
সেই যে মাথায় বেশ কয়েটি মামলা নিয়ে আমার মা বাংলাদেশ থেকে কলকাতায় পা দিয়েছিলেন আর ফিরে যাননি।
থেকে যান কলকাতায়।
মনে পড়ে, আমার মাকে যাতে আর বাংলাদেশে গিয়ে তেভাগা আন্দোলনের মামলার সম্মুখীন হতে না হয়, তাই সেদিন তাঁরই পক্ষে দাঁড়িয়ে ভারতে থাকার ব্যবস্থা করেছিলেন তত্কালীন ভারতের প্রধানমন্ত্রী জওহরলাল নেহরু, পশ্চিমবঙ্গের মুখ্যমন্ত্রী বিধান চন্দ্র রায় প্রমুখ।
আজ আমার মা নেই।
চলে গেছেন ২০০২ সালের অক্টোবর মাসে ৭৭ বছর বয়সে।
কিন্তু তাঁর আদর্শ আর মহান ত্যাগের কথা ছড়িয়ে আছে আমার মনজুড়ে।
সেই আদর্শ নিয়ে এখনো আমি বেঁচে আছি।
স্বপ্নে আমার মা ইলা মিত্র।
আমার মা (উমরতুল ফজল) ছিলেন যেন চট্টগ্রামের অনেকের মা।
নারী আন্দোলনের সংগঠক ও লেখক।
তিনি মারা গেছেন ২০০৫ সালের ১৫ মে।
১০ মে তিনি গুরুতর অসুস্থ হলে ক্লিনিকে নেওয়া হয়।
আমরা বুঝতে পারছিলাম, এ যাত্রা তিনি আর ফিরবেন না।
১৩ মে ছিল আমার জন্মদিন।
আমি খুব আশা করেছিলাম, আমার মা আমার জন্মদিনে মারা যাবেন এবং সে সূত্রে মায়ের জীবনের সঙ্গে আমার জীবনের যে একটি বিশেষ সম্পর্ক আছে, তা প্রমাণিত হবে।
সেটি না হওয়ায় মায়ের ওপর আমার কিঞ্চিত্ অভিমান হয়েছিল।
মৃত্যুর আগে বছর খানেক শয্যাশায়ী অবস্থায় তিনি আমার সঙ্গে ছিলেন।
মায়ের চেহারায় সবচেয়ে লক্ষণীয় বৈশিষ্ট্য ছিল, তাঁর বড় বড় চোখের সস্নেহ চাহনি।
মা যখন তাঁর চোখ মেলে একদৃষ্টে তাকিয়ে থাকতেন, তখন চোখ বেয়ে যেন গড়িয়ে পড়ত অপার স্নেহ।
মা কি আমাকে চিনতে পারছেন?
তিনি কি আমার মনের ভাবনা বুঝতে পারছেন?
আমি জানি না পক্ষাঘাতে এক পাশ অবশ ও বাক্রুদ্ধ হওয়া মানুষের মনের খবর।
তবু মনে হতো, মায়ের স্নেহঝরা দৃষ্টির ভেতর যেন মিশে থাকত একটু ক্ষীণ হাসি।
যেন আমার মনের কথা তিনি ধরতে পারছেন।
বলছেন, ‘চিন্তা কোরো না, তুমি যা চাইছ তা-ই ঘটবে।
আমার প্রয়োজন ফুরিয়েছে।
এবার যাওয়ার পালা।’
হয়তো সবার দিকেই তিনি এভাবেই তাকিয়ে থাকতেন।
তবু অস্বস্তি ও অজানা অপরাধবোধে বুকটা ভারী হয়ে উঠত।
আমার জন্মদিনে তিনি গেলেন না।
যেদিন সত্যি সত্যি গেলেন, আমরা কেউ তাঁর পাশে ছিলাম না।
ছিল আমার স্ত্রী আর দেখাশোনা করে যে মেয়েটি সে।
খুব ভোরে যখন টেলিফোনে সংবাদ এলো, তখন আবারও মনটা এক দ্বৈত অনুভূতির দোলায় দুলে উঠল।
আমি কি বিচ্ছেদের তীব্র বেদনা অনুভব করছি?
না কি এক অদৃশ্য বন্ধন থেকে মুক্তির স্বস্তিতে হালকা হয়ে উঠেছি?
নিজেই যেন নিজকে বুঝে উঠতে পারছি না।
বৈশাখের প্রথম প্রহরের মৃদুমন্দ হাওয়ার সঙ্গে মা চলে গেলেন চারপাশে স্নিগ্ধ আবেশ ছড়িয়ে।
মনকে আবারও প্রবোধ দিলাম, এটাই প্রকৃতির চলন-প্রক্রিয়া।
বেদনা ও মুক্তির অনুভূতিতেই বুঝি এর প্রকাশ।
কোনো বিশেষ স্মৃতিময় দিনে কে গেল প্রকৃতির কাছে, এর আলাদা কোনো মূল্য নেই।
আমিও এই বিধানের বাইরে নই।
দুই বছরে মায়ের অনেক স্মৃতিই ঝাপসা হয়ে এসেছে।
কিন্তু তাঁর সঙ্গে আমার বিশেষ সম্পর্কটি যেন এত দিনে স্থাপিত হলো।
মায়ের বড় বড় চোখের দৃষ্টি প্রদীপ্ত আলোকশিখার মতো অমলিন ফুটে রয়েছে আমার মনের একান্ত গহিনে।
রাজশাহীর চারঘাট উপজেলার বনকিশোর গ্রামের অধিবাসী কহিনুর বেগম।
অন্যের জমি বর্গা নিয়ে চাষাবাদ করেন।
তাই খরচ জোগাতে কহিনুর বেগমকে স্বামীর সঙ্গে সমানতালে খাটতে হয়।
তবে খাটুনি সমান হলেও সংসারের দায়িত্বটা যেন কহিনুর বেগমেরই বেশি।
সকাল থেকে সন্ধ্যা পর্যন্ত কহিনুর বেগমের কাজের খবর নিতে গিয়ে তাই-ই মনে হয়েছে।
সকাল সাড়ে পাঁচটায় ঘুম থেকে উঠলেন।
সোজা গরুর গোয়ালে গেলেন।
গোয়ালঘরের দরজা না থাকায় সকালে উঠেই প্রথমে তাঁর গরুর ঘরের দিকে নজর যায়।
গরু বের করলেন।
বাঁধলেন খাবারের পাত্রের কাছে নিয়ে।
পানিতে ভেজানো বাসি ঘাসে মুখ দিতে চায় না গরুটা।
নিজেদের খাবার তৈরি করতে ব্যস্ত হন কহিনুর।
কহিনুর বেগমের ছেলে সোহান পঞ্চম শ্রেণীতে পড়ে।
তড়িঘড়ি করে এসে কহিনুর বেগম চুলার ছাই তুলতে লাগলেন।
ছাই ফেলতে যেতে যেতে ডালি থেকে এক টুকরা কয়লা নিয়ে মুখে দিলেন।
তারপর বেশ কিছুক্ষণ পরপরই দাঁতে আঙুল চালাতে লাগলেন।
এবার ঝাঁটা নিয়ে উঠানটা ঝাড় দিতে লাগলেন।
এরই ফাঁকে ঘরের মেঝেটাও পরিষ্কার করে নিলেন।
থালা-বাসন মেজে নিলেন।
নলকূপে হাত-মুখ ধুয়ে আটার পাত্র নিয়ে চুলার ধারে বসলেন।
সেখানেই একটি পাত্রে আটা মাখিয়ে নিলেন।
আটা মাখানো হাতেই চুলা জ্বাললেন।
কয়েক মিনিটের মধ্যেই চুলার ওপরে রুটি ফুলে উঠল।
ছেলে সোহান আর তার দাদা আসকান আলী বারান্দায় বসে গেলেন।
তরকারি আর রান্না করতে হলো না।
রাতের বাসি তরকারি খানিকটা ছিল, তাতেই হয়ে গেল দাদা-নাতির।
কহিনুর বেগম আর বসে খাওয়ার সময় পেলেন না।
একটি রুটি মুখে গুঁজে দিতে দিতে হাঁড়ি-পাতিল গোছাতে লাগলেন।
এভাবেই তাঁর খাওয়াও শেষ হলো, জিনিসপত্র গোছানোও হয়ে গেল।
আবাদের কাজের ফাঁকে কহিনুর বেগমের স্বামী হুজুর আলী বেশ কয়েক দিন আগে বাইরে কাজে গেছেন।
ছোট ছেলেটাকে নিজ দায়িত্বে বিদ্যালয়ে বের হয়ে যেতে বলে তিনি একটা বস্তা আর নিড়ানি নিয়ে বাড়ি থেকে বের হয়ে মাঠের দিকে ছুটলেন।
তিনি যেভোবে গেলেন, তাকে ঠিক দৌড়ানো বলে না, তবে স্বাভাবিক হাঁটাও না।
তাঁর কারও সঙ্গে যেন কথা বলারও সময় নেই।
কারও কথায় কানও দেওয়ার সময় নেই।
ঘণ্টাখানেক মাঠে ঘুরে ঘুরে গরুর জন্য ঘাস কাটলেন।
ঘাসগুলো বস্তায় ভরে নিয়ে আবার ছুটলেন।
আসার সময় নিজের বর্গা নেওয়া জমির পাশে এক মুহূর্তের জন্য দাঁড়ালেন।
‘মসুরে দেকতিচি পাক ধরিছে।
কিছু মসুর তো আজই তুলতে হবি।’
বলতে বলতে ঘাস নিয়ে বাড়ি ফিরলেন।
তাঁকে ফিরতে দেখেই গরুটা ডেকে উঠল।
প্রথমে অল্প একটু ঘাস কুচি করে কাটলেন।
সেগুলো গরুকে দিয়ে পরে বাকি ঘাস কুচি করে কাটলেন।
এবার একটা ডালি নিয়ে ছুটলেন মসুরের খেতে।
টানা রোদ।
দাঁড়িয়ে থাকার মতো কোনো ছায়াও জমির পাশে নেই।
খানিকটা দূরে ছোট্ট একটি আমগাছের ছায়া।
কহিনুর বেগম মসুর তুলতে ব্যস্ত হয়ে পড়লেন।
দুপুর ১২টা পর্যন্ত বিরামহীন কাজ করে গেলেন।
কহিনুর বেগম দুই হাতে সমানভাবে কাজ করতে পারেন।
তাঁর মসুর ওঠানোর কাজ দেখে বোঝার উপায় নেই কোনটা তাঁর ডান হাত আর কোনটা বাম হাত।
এবার ডালিতে করে নিজেই কিছুটা মসুর আনতে লাগলেন।
কিন্তু একবার বাড়িতে এসে দ্বিতীয়বার আর গেলেন না।
বাড়ি ফিরে দুপুরের খাবার তৈরি করার জন্য আবার চুলা জ্বাললেন।
রান্নার কাজ শেষ করলেন।
শ্বশুরকে খেতে দিলেন।
গরুটাকে আবার ঘাস দিলেন।
এবার নিজে গোসল করতে গেলেন।
বাড়ির পাশেই বড়াল নদ।
সেখানেই গোসল সারলেন।
কহিনুর কাপড় শুকাতে দিয়ে খেতে বসলেন।
এরপর আধা ঘণ্টার জন্য বিশ্রাম নিলেন।
তারপর আবার বস্তা আর নিড়ানি নিয়ে মাঠে বের হলেন।
গরুর জন্য ঘাস আনতে হবে।
আবারও গেলেন উত্তরপাড়ার মাঠে।
ঘাসের বস্তা নিয়ে এসে কুচি করে গরুকে দিলেন।
এবার গোয়ালে জড়ো করে রাখা সকালের গোবর দিলে নুন্দা তৈরি করলেন।
বাড়ির খুঁটিনাটি কিছু কাজ করতেই বেলা পড়ে এল।
কহিনুর বেগম আবার রাতের খাবারের আয়োজন করতে লাগলেন।
এবার ছেলে ও শ্বশুরকে নিয়ে একসঙ্গে খেতে বসলেন।
খাওয়া শেষে সব গোছাতে লাগলেন।
গরুটাকে ঘরে তুললেন।
থালা-বাসন ধুয়ে নিলেন।
শ্বশুরের শোবার বিছানা করে দিলেন।
ছেলেটা আগেই ঘুমিয়ে পড়েছিল।
তাকে তুলে বিছানায় দিলেন।
রাত প্রায় সাড়ে নয়টা বাজে।
এখন কহিনুর বেগমের বিশ্রামের সময়।
৫ মার্চ বিমান বাংলাদেশ এয়ারলাইনসের ফার্স্ট অফিসার ফারিয়েল আহমেদের ডিউটি ছিল ঢাকা-চট্টগ্রাম-ঢাকা।
সকাল থেকেই তাঁর এই যাত্রাপথে ঢাকা থেকে চট্টগ্রামে গিয়ে ফিরে এসে সারা দিন সঙ্গে ছিলেন তৌহিদা শিরোপা ও আলোকচিত্রী খালেদ সরকার
একটু দেরি করে ঘুম থেকে ওঠার অভ্যাস।
কিন্তু ফ্লাইট থাকলে তাঁর কোনো উপায় নেই।
তাড়াতাড়ি ঘুম থেকে উঠে পড়তে হয়।
স্বামীর সঙ্গে চা খেয়ে তৈরি হতে থাকেন।
গাড়ি এলে বেরিয়ে পড়েন বিমানবন্দরের উদ্দেশে।
চ্যালেঞ্জিং এই পেশাকে খুব উপভোগ করেন তিনি।
বিমান বাংলাদেশ এয়ারলাইনস এফ-২৮-এর ফার্স্ট অফিসার ফারিয়েল আহমেদের কথা বলছিলাম।
পরিবারের অনেকে বৈমানিক হওয়ায় এর সঙ্গে পরিচয় ঘটেছে ছেলেবেলায়।
সে কারণে এই জীবন যাপনের সঙ্গে সখ্য আছে তাঁর।
স্বামী জাহিদ হোসেনও একজন বৈমানিক।
ফারিয়েল আহমেদের কর্মব্যস্ত একটি দিন দেখতে সকালে হাজির হলাম তাঁর উত্তরার বাসায়।
সকালের চা পর্ব শেষ।
বৈমানিকের নির্দিষ্ট পোশাক পরে এবং সঙ্গে একটি ব্যাগ নিয়ে বেরিয়ে পড়েন।
বিমান বাংলাদেশ এয়ারলাইনসের নির্ধারিত গাড়িতে করে হজরত শাহজালাল আন্তর্জাতিক বিমানবন্দরের উদ্দেশে রওনা দেন।
গাড়িটি থামে বিমান অপারশেন বিল্ডিংয়ের সামনে।
দিনের প্রথম কাজটি শুরু হয় এখান থেকে।
হাজিরা খাতায় সই করে ব্রিফিং নেন।
সেদিনের ফ্লাইট ছিল অভ্যন্তরীণ রুটে।
ঢাকা-চট্টগ্রাম-ঢাকা।
ফলে সেদিনের আবহাওয়া কেমন, বাতাসের বেগ, আর্দ্রতা, চট্টগ্রাম বিমানবন্দরে নামতে অসুবিধা হলে অন্য কোথায় বিমান অবতরণ করবে, বিশিষ্ট কোনো ব্যক্তি এই বিমানে যাচ্ছেন কি না—নানা বিষয়ে ব্রিফিং নিয়ে নেন ফারিয়েল।
এরপর ডোমেসটিকে অপেক্ষা করতে থাকেন নির্ধারিত গাড়ির জন্য।
সেই গাড়ি তাঁকে নিয়ে যাবে বিমানের কাছে।
সকালের ব্রিফিং অনুযায়ী ককপিটের সবকিছু সেট করতে থাকেন।
সেদিনের যাত্রীসংখ্যা, মোট লাগেজে-ফুয়েলের পরিমাণসহ মোট ওজন জেনে নেন।
এগুলো এক জায়গায় লিপিবদ্ধ করাকে ট্রিমশিট বলে।
এসব অনুযায়ী বিমানটি কত গতিতে যাবে, তা নির্ধারণ করা হয়।
পুরোপুরিভাবে একাধিকবার পর্যবেক্ষণ করেন।
ককপিট ও কেবিন প্রস্তুত হলেই যাত্রীদের আসার ঘোষণা দেওয়া হয়।
সকাল নয়টায় চট্টগ্রামের উদ্দেশে যাত্রা করে বিমানটি।
ককপিটে ফার্স্ট অফিসার ফারিয়েলের সঙ্গে মূল নেতৃত্বে ছিলেন আরেকজন বৈমানিক।
১৫ হাজার ফুট উচ্চতায় বিমানটি যাত্রা শুরু করে।
এর আগে রানওয়েতে একবার বিমানটিকে ঘুরিয়ে চেক করে নেওয়া হয়।
ককপিটে বসে ফারিয়েল তাঁর নির্ধারিত কাজ করতে থাকেন।
আধা ঘণ্টা পর বিমানটি চট্টগ্রামে এসে পৌঁছায়।
এর মধ্যে কত ফুয়েল খরচ হয়েছে তাসহ আনুষঙ্গিক সবকিছু লিখে রাখতে হয়।
আধা ঘণ্টা বিরতি দিয়ে আবার ঢাকার পথে যাত্রা।
বেলা ১১টায় ঢাকায় অবতরণ করে বিমানটি।
যাত্রী নেমে যাওয়ার পর এয়ারটাইম, ব্লকটাইম লগবুকে লিখে রাখেন ফারিয়েল।
এই যাত্রার যাবতীয় হিসাব বুঝিয়ে দিয়ে তবেই নামেন তিনি।
সেখান থেকে আবার বাসা।
সকালের গাড়িতে করেই ফেরেন।
সেদিনের মতো যাত্রা শেষ—এ রকম একটি খাতায় সই করে দেন।
অনেকেই ভাবেন, এত অল্প সময় কাজ করেন!
অন্যান্য পেশার থেকে কম সময় দিতে হলেও আসলে কাজটি কত গুরুত্বপূর্ণ, তা বলার অপেক্ষা রাখে না।
বললেন ফারিয়েল।
বাসায় ফেরেন দুপুরের আগেই।
তাঁর স্বামীর সেদিন কোনো ফ্লাইট না থাকায় দুপুরের খাবার একসঙ্গে সেরে ফেলেন।
খুব ক্লান্ত না থাকলে ফারিয়েলই রান্না করেন।
রান্না করতে তাঁর খুব ভালো লাগে।
ফ্লাইট থাকলে বেশ খানিকটা সময় বিশ্রাম নিতে হয়।
বিকেলের দিকে দুজন বেরিয়ে পড়েন।
ফারিয়েল বলেন, ‘আমরা দুজনেই ঘুরতে ভালোবাসি।
জীবনটাকে উপভোগ করছি।
আর জাহিদের সমর্থন ও সহযোগিতার কারণে সবকিছুই সহজে হয়।
একই পেশায় থাকায় পরস্পরকে বুঝি আমরা।
আমাদের বোঝাপড়াটা অনেক ভালো।’
সন্ধ্যায় এক ঘণ্টা নিয়ম করে হাঁটেন দুজনে।
মাঝে মধ্যে বন্ধুদের সঙ্গে আড্ডাও দেন।
রাতে পড়াশোনা নিয়ে বসেন ফারিয়েল-জাহিদ।
নয়টার মধ্যে রাতের খাবার খেয়ে ফেলেন।
এরপর নিজেদের মতো করে কাজ করতে থাকেন।
সকালের কাজ রাতেই কিছুটা এগিয়ে রাখেন।
হাতের কাছে প্রিয় কোনো চলচ্চিত্র থাকলে দেখতে বসে যান।
সব মিলিয়ে ভীষণ সুখী এই বৈমানিক দম্পতি।
এই পেশায় কাজ করতে পেরে তাঁরা গর্বিত।
ফারিয়েল বলেন, ‘এখানে নারী-পুরুষ ভেদাভেদ নেই।
যোগ্যতা প্রমাণ করেই এগিয়ে যেতে হয়।’
২ মার্চ ভোর ছয়টা থেকে কমলাপুর রেলস্টেশনে রেল ইঞ্জিনের সহকারী চালক সালমা খাতুনের কর্মব্যস্ত দিনে সঙ্গে ছিলেন কামরুজ্জামান ও আলোকচিত্রী সৈকত ভদ্র
‘যে ইঞ্জিন ট্রেন নিয়ে আসে এবং সেই ইঞ্জিনটির সামনের দিকটা যদি আবার কখনো ঘুরিয়ে নিতে হয়, তবে সেটি ঘুরিয়ে দিতে হয়।
তারপর ইঞ্জিনটি ট্রেন নিয়ে ছেড়ে যায় কমলাপুর।
ইঞ্জিনে চালকের সঙ্গে আমাকে সহকারী চালকের দায়িত্ব পালন করতে হয়।’
নিজের কাজ সম্পর্কে বললেন সালমা খাতুন।
২ মার্চ সকাল ছয়টায় কমলাপুর রেলস্টেশনের লোকোশেডে গিয়ে প্রথম দেখা হলো সালমার সঙ্গে।
সকাল ছয়টা থেকে দুপুর দুইটা পর্যন্ত মোট আট ঘণ্টা কাজ তাঁর।
তিনি রেল ইঞ্জিনের সহকারী চালক।
পদের পোশাকি নাম এএলএম (লোকোমোটিভ মাস্টার)।
৮ মার্চ আন্তর্জাতিক নারী দিবসেই চাকরি হয়েছিল সালমার।
২০০৪ সালের ৮ মার্চ তিনি চাকরিতে যোগ দেন।
আজ তিনি তাঁর চাকরিজীবনের সাত বছর পূর্ণ করলেন।
জানালেন তাঁর গ্রামের বাড়ি টাঙ্গাইলের ভূঞাপুর উপজেলায়।
বড় হয়েছেন সেখানেই।
তিন ভাই, দুই বোন।
এসএসসি ও এইচএসসি পরীক্ষায় পাস করার পর আরও পড়াশোনার স্বপ্ন ছিল দুই চোখে।
রাজশাহী বিশ্ববিদ্যালয়ে ভর্তিপরীক্ষা দিতে তিনি রাজশাহী গেলেন।
যমুনা সেতু চালু হওয়ার আগে টাঙ্গাইলে কোনো ট্রেন চলত না।
তাই তখনো ট্রেনে চড়া হয়নি, শোনা হয়নি ঝিকঝিক শব্দও।
ভর্তিপরীক্ষা দেওয়ার সুবাদেই ট্রেনে চড়া হলো।
ভাবনায় ছিল না যে একদিন এই ট্রেনেরই চালক হবেন তিনি।
ভর্তিপরীক্ষায় উত্তীর্ণ হতে পারেননি।
তার কিছুদিন পরেই সালমার বাবা মারা গেলেন।
বড় তিন ভাই সালমাকে বললেন চাকরির সন্ধান করতে।
রেলওয়েতে এএলএম (লোকোমোটিভ মাস্টার) অর্থাত্ সহকারী ট্রেনচালক পদে পরীক্ষা দিলেন।
পাস করলেন।
এরপর প্রশিক্ষণ।
কখনো চট্টগ্রাম, কখনো দেওয়ানগঞ্জবাজার, আবার আখাউড়া জংশন রেলস্টেশনে তিনি প্রশিক্ষণ নিলেন।
ভালোভাবেই প্রশিক্ষণ শেষ করলেন।
সালমা এখন যেখানে কাজ করেন, সেখানে তিনি একাই নারী।
পুরুষ সহকর্মীদের সঙ্গে এমন একটি চ্যালেঞ্জিং পেশায় কাজ করতে কোনো সমস্যা হয় না?
সালমা হাসেন।
‘সাত বছর তো হলো।
এখন আমি সবকিছুতেই অভ্যস্ত।
সকালে আসি।
তারপর এখানকার ইনচার্জ যে কাজ দেন, সেটা করে অফিসের সময়সূচি শেষ করে বাসায় চলে যাই।
খুব বড় ধরনের সমস্যায় পড়তে হয়নি এখনো।’
সালমা খোঁজ করলেন, তাঁকে কোনো ইঞ্জিন নিয়ে যেতে হবে কি না।
শেডের একজন বললেন, ‘একটু পরে একটি ইঞ্জিন আসবে, সেই ইঞ্জিনটি ঘুরিয়ে দিতে হবে।’
ইঞ্জিনের জন্য অপেক্ষা শুরু হয়।
একে একে হুইসেল বাজিয়ে ইঞ্জিন আসে।
পুরুষ এএলএমেরা তাঁদের পূর্বনির্ধারিত শিডিউল অনুযায়ী ইঞ্জিন নিয়ে লোকোশেড থেকে বেরিয়ে যান।
বেলা ১১টার দিকে ২৬০০ সিরিয়ালের একটি ইঞ্জিন আসে।
শেডের মধ্যে ইঞ্জিনটির পরীক্ষা-নিরীক্ষার কাজ চলে।
সালমা একটু বসতে বলে বেরিয়ে গেলেন।
মিনিট পাঁচেক পরেই দেখা গেল, ট্রেনচালকের পোশাক পরে তিনি প্রস্তুত হয়ে এলেন।
অভিজ্ঞ চালকের মতোই তিনি ইঞ্জিনে উঠে বসলেন।
সালমা বসলেন বাঁ পাশে।
চালক ডান পাশে।
ইঞ্জিনের জানালা দিয়ে মাথা বের করে উঁকি দিলেন।
চালককে বললেন, ‘সিগন্যাল দিয়েছে।
এবার যান।’
হুইসেল বাজালেন সালমা।
চালক ইঞ্জিন চালালেন।
সালমা আবারও পরীক্ষা করে নিলেন, ‘লাইন ক্লিয়ার।’
ইঞ্জিন ছুটতে শুরু করল।
পাশ দিয়ে আরেকটি ইঞ্জিন ট্রেন নিয়ে যাচ্ছে।
ওই ইঞ্জিনের চালক হাত নেড়ে সালমার সঙ্গে কুশল বিনিময় করলেন।
সালমাও হাত নেড়ে জবাব দিলেন।
আলোকচিত্রী এ সময় সালমার ছবি তুলছিলেন।
ছবি তোলার এই দৃশ্য দেখে লাইনে কর্মরত কর্মীরা বেশ খুশি।
একজন বললেন, ‘সালমা আপার ছবি বেশি করে তুলেন।
আপা যে আমাদের এখানে এখনো কাজ করছেন, এটা আমাদের জন্য অবশ্যই আনন্দের।’
নির্দিষ্ট একটি পয়েন্টে এসে ইঞ্জিন থামল।
লাইন ঘুরিয়ে দেওয়া হলো।
ইঞ্জিন আবার চলতে শুরু করল।
সালমার চোখে বেশ আত্মবিশ্বাস।
মুখে পরিতৃপ্তির হাসি।
ইঞ্জিন ঘুরে গেল।
শেডের পাশে এসে ইঞ্জিন থেকে নেমে গেলেন তিনি।
সমান্তরাল রেললাইনের পাশ দিয়ে হাঁটতে হাঁটতে শোনালেন এক গল্প।
কয়েক মাস আগের কথা।
ঢাকা-জয়দেবপুর লাইনে একটি লোকাল ট্রেন চলে।
‘আমি সেই ট্রেনের ইঞ্জিনে ছিলাম সহকারী ট্রেনচালক হিসেবে।
মনটা খারাপ হয়ে গিয়েছিল।
কারণ ট্রেনটি জয়দেবপুরের দিকে রওনা হতেই তিনবার ইঞ্জিন ফেল করল।
একটু বিব্রতই হয়েছিলাম সেদিন।
কিন্তু প্রত্যেকবারই আমার চালক বেশ দক্ষতার সঙ্গেই ইঞ্জিনটাকে চালু করলেন।
আমি তাঁর সঙ্গে থেকে দেখেছি কীভাবে এই পরিস্থিতি সামাল দিতে হয়।
ট্রেন নিয়ে যখন আমরা আবার ফিরে এলাম, তখন বেশ ভালোই লাগছিল।’
লোকোশেডের ভেতরে এলেন সালমা।
নিজের টেবিলে বসে দু-একটি কাগজপত্রে কিছু লিখলেন।
জানতে চাইলাম, ইঞ্জিনের চালাতে শিখলেন—এর আগে কোনো যানবাহন কিছু চালিয়েছেন কি না?
সালমা জানালেন, ‘কোনো বাহনই চালাইনি আগে।
মাঝেমধ্যে নিজেও ভাবি, সত্যিই কি আমি ইঞ্জিন চালাতে পারি?
আমার বাড়ির অনেকেই এমনটা ভাবে।
একবার আমি আমার মা-বোনকে ইঞ্জিনে তুলে দেখালাম।
ওরা যে কী খুশি হলেন!
বাবা এই দৃশ্য দেখলে তিনিও নিশ্চয়ই খুব খুশি হতেন।’
সহকারী ট্রেনচালক থেকে সহকারী নামটা বাদ যাবে কবে?
সালমা নিরুত্তর থাকেন।
কিছু একটা ভাবলেন।
বললেন, ‘আসলে এ জন্য সময় লাগবে।
হয়তো আরও কয়েক বছর পরে প্রমোশন হবে, তারপর ট্রেন চালক হতে পারব।‘
সালমার ইচ্ছা ছিল উচ্চশিক্ষা নেওয়ার।
তাই চাকরিতে যোগ দেওয়ার পরেও লেখাপড়া চালিয়ে যাচ্ছেন।
বিএ পাসকোর্স করেছেন।
এখন তাঁর ইচ্ছা আইন বিষয়ে পড়াশোনা করার।
তারপর কি চাকরি ছেড়ে দেবেন?
‘মোটেও না।
একটা সনদ নিয়ে রাখব।
কিন্তু রেলওয়েতেই চাকরিটা করব।
কারণ এই কয়েক বছরে এই পেশাকে বড় বেশি ভালোবেসে ফেলেছি।
এর সঙ্গে আমার অনেক স্মৃতি।’
বলছিলেন সালমা।
অফিসের কাজ প্রায় শেষ হয়ে এসেছে।
সালমা বাসায় যাবেন।
সালমা বললেন, ‘চলেন।’
রেলইলাইন ধরে শাহজাহানপুরে রেলওয়ে কলোনির দিকে হাঁটতে শুরু করলেন।
জানালেন, মাত্র কয়েক মিনিট হাঁটলেই তাঁর বাসা।
কলোনির আশপাশের দোকানদারেরা সালমাকে খুব ভালো করেই চেনেন।
অনেক দোকানদারই তাঁর কুশল জানতে চাইলেন।
বাসায় যাওয়ার আগে, নিজের প্রয়োজনীয় কেনাকাটা করে নিলেন।
ঘরের ভেতরে ঢুকতেই একটু বিস্মিত হতে হলো।
রেলওয়ে কোয়ার্টার নামেই।
জীর্ণদশা ওই ভবনের।
অনেক জায়গা থেকেই খসে পড়ছে পলেস্তারা।
নিচতলার ছোট একটি কামরায় থাকনে তিনি।
বললেন, ‘ডিআরএম স্যার বলেছেন, আমাকে ভালো একটি বাসা দেবেন।
সামনে নতুন বাসায় উঠব।
প্রথম প্রথম এখানে একটু খারাপ লাগত।
কিন্তু এখন সয়ে গেছে।’
সালমা দুপুরের রান্না চাপালেন।
ছোট বোনটা কলেজে গেছে।
আসার পর একসঙ্গে খাওয়াদাওয়া করবেন।
এরপর সময় কীভাবে কাটে?
‘দুপুরের খাওয়াদাওয়া করে বই পড়ি।
বিভিন্ন ধরনের বই পড়ি।
পড়তে পড়তেই ঘুমিয়ে যাই।
তারপর সন্ধ্যার একটু আগে জেগে উঠি।’
ঘরের কাজকর্ম শেষ করে টিভির সামনে বসে পড়েন।
তবে বেশি রাত পর্যন্ত টিভি দেখার সুযোগ নেই।
কারণ পরের দিন ভোর পাঁচটায় উঠতে হয় সালমাকে।
নামাজ পড়ে সকালের নাশতা তৈরি করে অফিসের উদ্দেশে ছোটেন।
ইঞ্জিনের হুইসেল তাঁকে টানে, আর সেই ভালোবাসায় জড়িয়ে থাকেন দুপুর পর্যন্ত।
ব্যক্তিজীবনের কথা জানতে চাই সালমার কাছে।
হাসলেন।
‘না, বিয়ে করিনি।
নিজেকে প্রতিষ্ঠা করতে চাই।
তারপর বিয়ে করব।
তবে বিয়ের পরও চাকরিটা করে যেতে চাই।’
১৯৮৪ সালে সিলেট ওসমানী মেডিকেল কলেজের প্রথম বর্ষের একজন ছাত্রী।
অপূর্ব সুন্দরী এই শিক্ষার্থীর তখন এসিডে ঝলসে যাওয়ার ঘটনাটি ছিল বহুল আলোচিত।
পরবর্তী সময়ে অবশ্য মেয়েটি তত্কালীন সরকারের প্রচেষ্টায় যুক্তরাজ্যে উন্নত চিকিত্সার জন্য চলে যায়।
এর পর থেকে এ ধরনের প্রতিহিংসার ঘটনা প্রায়ই হতো।
নব্বইয়ের দশকে এ ঘটনাবলি নিয়ে নারীপক্ষ ও তত্কালীন নারীনেত্রী, যাঁর নাম না বললে আমি নিজেকে ভীষণ অপরাধী মনে করব, তিনি হলেন প্রয়াত নাসরিন হক, তিনিই প্রথম ব্যক্তি, যিনি সমাজের এ জঘন্য অপরাধের জন্য সোচ্চার হয়েছিলেন।
তাঁর সঙ্গে আমার প্রায়ই এসিডদগ্ধ মেয়েদের চিকিত্সার ব্যাপারে আলোচনা হতো এবং আমরা বিষয়টি নিয়ে পরিকল্পনা করতাম।
এ কথা বললে মিথ্যা হবে না, তাঁরই অনুপ্রেরণা আমাকে ওই জঘন্যতম অপরাধের বিরুদ্ধে যুদ্ধ করতে সাহায্য করেছিল।
পরবর্তী সময়ে ১৯৯৭ সালে ঢাকা মেডিকেল কলেজ হাসপাতাল পরিদর্শনে ব্রিটিশ হাইকমিশনের তত্কালীন চিকিত্সক হিউজ কার্পেন্টার আসেন এবং তিনি পোড়া রোগীদের চিকিত্সার ব্যাপারে খোঁজখবর নেন।
পরবর্তী সময়ে তাঁরই অনুরোধে ঢাকা মেডিকেল কলেজ হাসপাতালে ব্রিটিশ নাগরিক জন মরিসন আমার সঙ্গে দেখা করতে আসেন।
তিনি আমাকে নিয়ে আমাদের হাসপাতালের ৩৫ বি-ওয়ার্ডে এসিডদগ্ধ রোগীদের দেখতে আসেন।
তখন আমাদের ওয়ার্ডে মাজেদা নামের একজন এসিডদগ্ধ রোগী ভর্তি ছিলেন।
মাজেদা তখন অন্তঃসত্ত্বা এবং এক চোখ এসিডের কারণে অন্ধ ছিল।
তিনি স্বামী দ্বারা আক্রান্ত হয়েছিলেন।
এই রোগী দেখার পর আমার রুমে বসে জন মরিসন ও আমি আলাপ করে সিদ্ধান্ত নিই, এঁদের জন্য কিছু করতে হবে।
পরবর্তী সময়ে জন মরিসনের একান্ত প্রচেষ্টায় ১৯৯৯ সালের ১২ মে এসিড সারভাইভারস ফাউন্ডেশনের জন্ম হয়।
তখন যাঁরা এর সঙ্গে জড়িত ছিলেন, তাঁদের মধ্যে কাজী ফজলুর রহমান, প্রয়াত আইভি রহমান, অ্যাডভোকেট সিগমা হুদা, সালমা আলী ও নাসরিন হক অন্যতম।
এভাবে এসব রোগীর চিকিত্সা ও পুনর্বাসন কার্যক্রম শুরু হয়।
বর্তমানে এসিডদগ্ধ নারীদের জন্য প্রথম আলো সহায়ক তহবিল এ বিষয়ে বিশেষ ভূমিকা রাখছে, যা উল্লেখযোগ্য।
এসিডদগ্ধ রোগীদের চিকিত্সা করতে গিয়ে দীর্ঘদিনের অভিজ্ঞতা থেকে আমি মনে করি, চিকিত্সার পাশাপাশি তাদের মনোবল ও আত্মবিশ্বাস ফিরিয়ে আনা জরুরি।
আমরা প্লাস্টিক সার্জনরা দেশে ও বিদেশে উন্নত চিকিত্সার মাধ্যমে যত চেষ্টাই করি না কেন, তাদের মুখমণ্ডলের বিকৃতি কোনোভাবেই আগের মতো করা সম্ভব হয় না।
তাই একই সঙ্গে তাদের মনোবল ফিরিয়ে আনা ও পুনর্বাসন করা প্রয়োজন এবং এ ব্যাপারে সমাজের সবার চেষ্টা একান্ত দরকার।
আমরা মনে করি, এসিড-সন্ত্রাসকে নির্মূল করার লক্ষ্যে সরকারি ও বেসরকারি সংস্থার আন্তরিক প্রচেষ্টা প্রয়োজন।
এ ক্ষেত্রে সরকার ‘জাতীয় এসিড নিয়ন্ত্রণ কাউন্সিল’ গঠনপূর্বক একটি গুরুত্বপূর্ণ ভূমিকা পালন করে আসছে।
তবে এ ব্যাপারে আমাদের সমাজের সর্বস্তরের জনসাধারণ, মিডিয়া, ছাত্রছাত্রী সবারই সচেতন হতে হবে।
তবেই এসিড-সন্ত্রাস বন্ধ করা সম্ভব।
এসিডদগ্ধ রোগীদের চিকিত্সা যত দ্রুত করা সম্ভব, ততই ভালো এবং এই চিকিত্সা একজন বিশেষজ্ঞ চিকিত্সক দিয়েই সম্ভব।
বাংলাদেশে বর্তমানে সরকারি পর্যায়ে ঢাকা মেডিকেল কলেজ হাসপাতালের বার্ন ইউনিটই একমাত্র প্রতিষ্ঠান, যেখানে এর চিকিত্সা সম্ভব।
ক্রমবর্ধিত পোড়া রোগীদের স্বার্থে দেশের প্রতিটি মেডিকেল কলেজ হাসপাতালে একটি করে বার্ন ইউনিট স্থাপন করা প্রয়োজন।
এ ব্যাপারে বর্তমান সরকার অত্যন্ত আন্তরিক।
আশা করি, দেশব্যাপী এ কাজটি দ্রুত সম্পন্ন করা সম্ভব হবে।
পরিশেষে আমি সবার কাছে সবিনয় অনুরোধ জানাচ্ছি, ‘আসুন আমরা সবাই এসিড-সন্ত্রাস নির্মূল ও দগ্ধ রোগীদের চিকিত্সা ও পুনর্বাসনে আরও সক্রিয় হয়ে উঠি।’
ডা. সামন্ত লাল সেন: প্রকল্প পরিচালক বার্ন ইউনিট ঢাকা মেডিকেল কলেজ হাসপাতাল ও সহ সভাপতি প্রথম আলো ট্রাস্ট
‘সাপের কামড় যে খেয়েছে, সে জানে এর কী যন্ত্রণা।
এসিডে আক্রান্ত হয়ে যে পরিমাণ কষ্ট পেয়েছি, তা বোঝানো মুশকিল।
আমাকে যারা এসিড ছুড়ে মেরেছিল, তাদের জেল-জরিমানা হলেও আইনি জটিলতার কারণে এখন পর্যন্ত জরিমানার টাকা পাইনি।
জানি না আর কত দিন এ জ্বালা সইতে হবে।’
কথাগুলো বলছিলেন এসিড-সন্ত্রাসের শিকার সিরাজগঞ্জ জেলার রায়গঞ্জ উপজেলার ভাতারিয়া গ্রামের শামসুল হক।
শামসুলের মতো অনেক এসিডদগ্ধ এমন অনুভূতি জানিয়েছেন।
এসিড নিয়ন্ত্রণ আইনের যথাযথ প্রয়োগ না হওয়ায় এসিডের অপব্যবহার কমছে না।
প্রতি মাসে কেউ না কেউ এসিড-সন্ত্রাসের শিকার হচ্ছে।
আক্রান্ত ব্যক্তিরা মানবেতর জীবন যাপন করছে।
সারা দেশে হাজারখানেক প্রতিষ্ঠান এসিড ব্যবহার করলেও অনুমতিপত্র সবার নেই।
তারা অবৈধ উপায়ে এসিড সংগ্রহ করছে।
জেলায় জেলায় জাতীয় এসিড নিয়ন্ত্রণ কাউন্সিল থাকলেও বিক্রয় ও ব্যবহারের ওপর কোনো তদারকি নেই।
যেমন, সাতক্ষীরা জেলা প্রশাসকের দপ্তরের লাইসেন্স শাখা সূত্রে জানা যায়, মাত্র সাতটি প্রতিষ্ঠানের লাইসেন্স রয়েছে।
দিনাজপুরে রয়েছে ১৩ আর রংপুরে ১৭টি।
ভোলায় ১৯টি ব্যবসাপ্রতিষ্ঠানে এসিড ব্যবহারের অনুমতি থাকলেও জেলায় অনেক ব্যবসা ও শিক্ষাপ্রতিষ্ঠান এসিড ব্যবহার করে।
বাকি সব প্রতিষ্ঠানের কোনো অনুমোদনপত্র নেই।
সারা দেশে একই চিত্র।
এ ব্যাপারে জানতে চাইলে স্বরাষ্ট্রসচিব আবদুস সোবহান শিকদার প্রথম আলোকে বলেন, তত্ত্বাবধায়ক সরকারের আমলে এসিড আইন সংশোধন করা হয়েছিল।
আইনটি এখন পাস হওয়ার অপেক্ষায় আছে।
নতুন আইন কার্যকর হলে এসিডের অপব্যবহার কমে যাবে।
এ আইনে একটি জাতীয় কাউন্সিল গঠনের কথা বলা হয়েছে।
তিনি বলেন, এসিডদগ্ধদের সহায়তার জন্য সরকার আইনি সহায়তার পাশাপাশি আর্থিক সাহায্যও দিচ্ছে।
এসিডদগ্ধ ফজিলাতুন নেছা বলেন, ‘সব জায়গায় দুর্নীতি, আমরা এসিডদগ্ধ হওয়ার পর জানি না, কী করতে হবে।
থানা মামলা নিতে চায় না, পুলিশ তদন্ত প্রতিবেদন দিতে গাফিলতি করে।
কোথাও আমরা সুবিচার পাই না।’
এসিড সারভাইভারস ফাউন্ডেশনের নির্বাহী পরিচালক মনিরা রহমান বলেন, আইন থাকলেও যথাযথ প্রয়োগ নেই, এসিডের অপব্যবহার কমছে না।
২০০২ সালের ১৭ মার্চ প্রকাশিত গেজেটের ১ নম্বর আইনের সপ্তম অধ্যায়ে উল্লেখ আছে, ‘লাইসেন্স ব্যতীত এসিডের উত্পাদন, আমদানি, পরিবহন, মজুদ, বিক্রি ও ব্যবহার করা দণ্ডনীয় অপরাধ।
যারা লাইসেন্স করবে না ও লাইসেন্সের শর্তগুলো পালন করবে না, তাদের জন্য অনূর্ধ্ব ১০ বছর ও অন্যূন তিন বছর সশ্রম কারাদণ্ড এবং অতিরিক্ত ৫০ হাজার টাকা অর্থদণ্ডের বিধান রয়েছে।’
আবার এসিড ব্যবহারকারী ব্যবসায়ীরা বলছেন, লাইসেন্স ফি কমানো দরকার।
ভোলা সদর রোডের জয়ন্তী জুয়েলার্সের পরিচালক মৃদুল দে বলেন, ভোলার স্বর্ণ ব্যবসায়ীরা খুব বড় ব্যবসায়ী নন।
তাঁদের পুঁজি খুব সামান্য।
এসিড ব্যবহার ও বিক্রির জন্য যে ফি ধার্য করা হয়েছে, তা খুব বেশি হয়ে গেছে।
এসিড অপরাধ কঠোরভাবে দমনের উদ্দেশে ‘এসিড অপরাধ দমন আইন ২০০২’ থাকলেও সাজা হয়েছে কম।
আইনে আছে দহনকারী, ক্ষয়কারী ও বিষাক্ত যেকোনো পদার্থ এসিড।
এসিড অপরাধ দমন ট্রাইব্যুনাল: ট্রাইব্যুনালের বিচারক হবেন জেলা ও দায়রা জজ অথবা সমপদমর্যাদাসম্পন্ন, অতিরিক্ত জেলা ও দায়রা জজও এ অর্থে অন্তর্ভুক্ত হতে পারেন।
এসিডে মৃত্যু হলে শাস্তি মৃত্যুদণ্ড বা যাবজ্জীবন সশ্রম কারাদণ্ড।
জরিমানা: অনূর্ধ্ব এক লাখ টাকা অর্থদণ্ড।
এসিডে আহত করা হলে ক. দৃষ্টিশক্তি বা শ্রবণশক্তি সম্পূর্ণ বা আংশিক নষ্ট হলে, মুখমণ্ডল, স্তন বা যৌনাঙ্গ বিকৃত বা নষ্ট হলে, শাস্তি মৃত্যুদণ্ড বা যাবজ্জীবন সশ্রম কারাদণ্ড।
জরিমানা অনূর্ধ্ব এক লাখ টাকা অর্থদণ্ড।
খ. শরীরের অন্য কোনো অঙ্গ, গ্রন্থি বা অংশ বিকৃত বা নষ্ট হলে বা শরীরের কোনো স্থানে আঘাতপ্রাপ্ত হলে এর শাস্তি অনধিক ১৪ বছর কিন্তু অন্যূন সাত বছর সশ্রম কারাদণ্ড।
জরিমানা অনূর্ধ্ব ৫০ হাজার টাকা অর্থদণ্ড।
এসিড নিক্ষেপ করা বা নিক্ষেপের চেষ্টা করলে (ক্ষতি না হলেও) শাস্তি অনধিক সাত বছর কিন্তু অন্যূন তিন বছর সশ্রম কারাদণ্ড।
জরিমানা অনূর্ধ্ব ৫০ হাজার টাকা অর্থদণ্ড।
অপরাধে সহায়তা করলে এর শাস্তি মূল অপরাধীর সঙ্গে একই দণ্ডে দণ্ডনীয়।
মিথ্যা মামলা বা অভিযোগ করলে এর শাস্তি অনধিক সাত বছর সশ্রম কারাদণ্ড ও জরিমানা, অতিরিক্ত অর্থদণ্ড।
জরিমানার অর্থ ক্ষতিগ্রস্ত ব্যক্তি পাবেন।
মিথ্যা মামলায় অভিযুক্ত ব্যক্তিকে সরাসরি ট্রাইব্যুনালে লিখিত অভিযোগ দায়ের করতে হবে।
এসিড-সহিংসতার অপরাধ অ-আপসযোগ্য ও অ-জামিনযোগ্য।
তবে জামিন দেওয়ার বিষয়টি আইনের বিধান অনুযায়ী আদালতের যুক্তিসংগত সন্তুষ্টির ওপর নির্ভর করে।
জাতীয় এসিড নিয়ন্ত্রণ কাউন্সিল থেকে পাওয়া তথ্যে দেখা যায়, ২০০২ থেকে ২০০৯ পর্যন্ত সারা দেশে এক হাজার ৪৯৬টি মামলা হয়েছে।
অভিযোগ দাখিল করা হয়েছে ৮৯১টির আর চূড়ান্ত প্রতিবেদন দাখিল করা হয়েছে ৫৭৫টির।
এসব মামলায় মাত্র ১৩ জনের মৃত্যুদণ্ড, ৯৫ জনের যাবজ্জীবন আর অন্যান্য শাস্তি পেয়েছেন ১৬৫ জন।
অর্থাত্ ২৭৩ জনের সাজা হয়েছে।
মামলায় এক হাজার ৪৮৮ জন আসামি খালাস পেয়েছেন।
৮ মার্চ আন্তর্জাতিক নারী দিবস।
এ বছর বিশ্বব্যাপী এ দিবসটি ঘোষণার ১০০ বছর উদ্যাপন করা হচ্ছে।
১৯১০ সালে কোপেনহেগেনে অনুষ্ঠিত দ্বিতীয় আন্তর্জাতিক নারী সম্মেলনে জার্মান সমাজতান্ত্রিক আন্দোলনের নেত্রী ক্লারা জেটকিনের প্রস্তাব অনুসারে ঐতিহাসিকভাবে ৮ মার্চ বিশ্ব নারী দিবস হিসেবে ঘোষণা করা হয়।
নারীর অধিকার আদায়ে আন্তর্জাতিক নারী দিবস ৮ মার্চের অবদান অপরিসীম।
নারীর উন্নয়নের পথে একটি বড় বাধা হলো নারীর প্রতি সংঘটিত নানা ধরনের সহিংসতা আর এই জঘন্য অপরাধের মূল কারণ ও মূল্যবোধ, যা মনে করে নারী সব সময় পুরুষের অধস্তন থাকবে এবং পুরুষ দ্বারা নিয়ন্ত্রিত হবে।
এ মূল্যবোধই নারীর প্রতি পুরুষের আগ্রাসন ও নির্যাতনকে প্রশ্রয় দেয়।
বিশ্ব স্বাস্থ্য সংস্থা পরিচালিত ২০০৫ সালের একটি পরিসংখ্যানে দেখা গেছে, ৫৭ দশমিক ৫ শতাংশ নারী যৌন বা শারীরিক বা উভয় ধরনের নির্যাতনের শিকার হয়েছে।
একটি গবেষণায় দেখা গেছে, ৯৯ শতাংশের ক্ষেত্রে নির্যাতনকারী পুরুষ কিংবা কিশোর।
এদের মধ্যে ৫০ শতাংশের বেশি স্কুল থেকে ঝরে পড়া ছাত্র, বেকার, বখাটে, মাদকসেবী এবং আক্রান্ত ব্যক্তির চেয়ে অর্থনৈতিকভাবে সচ্ছল।
তাই নারীর প্রতি সহিংসতা বন্ধ করার জন্য পুরুষদের সঙ্গে কাজ করা অত্যন্ত জরুরি।
তবে পুরুষ ও কিশোরদের যে শুধু সম্ভাব্য অপরাধী হিসেবে গণ্য করতে হবে তা নয়, বরং খুঁজে বের করতে হবে সেই সব পুরুষ ও কিশোরকে, যারা দায়িত্বশীল নাগরিক হিসেবে নারীর সমান অধিকারের প্রতি সম্মান দেখায় এবং সব ধরনের নারী নির্যাতনের বিরুদ্ধে সক্রিয়ভাবে অংশ নেয়।
২০০২ সালে আন্তর্জাতিক নারী দিবস উপলক্ষে এসিড সারভাইভারস ফাউন্ডেশন, ব্র্যাক ও প্রথম আলো প্রথমবারের মতো বাংলাদেশে পুরুষদের সমাবেশ এবং পদযাত্রার আয়োজন করে।
সমাবেশে স্বতঃস্ফূর্তভাবে প্রায় পাঁচ হাজার পুরুষ অংশ নেন।
এ উপলক্ষে একত্র হয়েছিলেন শিল্পী, গায়ক, অভিনেতা, সাহিত্যিক, সাংবাদিক, শ্রমিকনেতা, আইনবিদ ও শিক্ষাবিদ।
একত্র হয়েছিলেন বিভিন্ন সামাজিক, অর্থনৈতিক ও রাষ্ট্রীয় প্রতিষ্ঠানের কর্ণধারেরা, একত্র হয়েছিলেন শ্রমজীবী পুরুষ ও বালকেরা।
কয়েক হাজার কণ্ঠে ধ্বনিত হয়েছিল একটিই স্লোগান, ‘এসিড-সন্ত্রাস বন্ধের লক্ষ্যে কার্যকর আইন করতে হবে।’
এর ফলে বাংলাদেশ সরকার ১৭ মার্চ ‘এসিড অপরাধ দমন আইন ২০০২’ পাস করে।
পরবর্তী সময়ে প্রতিবছর আন্তর্জাতিক নারী দিবস উপলক্ষে এসিড-সহিংসতাসহ নারীর প্রতি সব ধরনের সহিংসতা বন্ধের লক্ষ্যে পুরুষদের এই অঙ্গীকারের সমাবেশ আয়োজন করা হয়ে থাকে।
প্রতিবছরের মতো এবারও ৭ মার্চ বিকেল সাড়ে তিনটায় ধানমন্ডির রবীন্দ্রসরোবরে আয়োজন করা হয়েছে পুরুষদের অঙ্গীকারের সমাবেশ।
এসিড-সহিংসতা বন্ধের এই আন্দোলনে যুক্ত হয়েছেন অনেকে।
আনন্দের বিষয় হচ্ছে, নারী নির্যাতন বন্ধের এ আন্দোলনে অনেক মহলই এখন পুরুষদের যুক্ত করার প্রয়োজনীয়তা উপলব্ধি করেছে।
উন্নয়নের ধারায় নারী-পুরুষের পারস্পরিক পরিপূরকতা উপলব্ধি করার এ চেতনা সত্যিকার অর্থেই একটি ইতিবাচক স্মারক।
আরও আনন্দের বিষয়, ২০০২ সালে যখন আমরা প্রথম পুরুষদের এই সমাবেশের আয়োজন করেছিলাম, তখন ৪৯০ জন ব্যক্তি এসিড-আক্রমণের শিকার হয়েছিলেন।
২০০৯ সালে এ সংখ্যা কমে গিয়ে দাঁড়ায় ১৪৫-এ।
এর পরও দেশে প্রতি দুই দিনে একজন এসিড-আক্রমণের শিকার হচ্ছে।
পুরুষের ইতিবাচক ভাবমূর্তি যত বেশি প্রকাশিত হবে, আমাদের দেশের সাধারণ পুরুষের মনোভূমিতে বালক-কিশোরের সামাজিকীকরণ প্রক্রিয়ায় তত বেশি ‘আদর্শ পুরুষ’ তৈরি হতে থাকবে।
মানবাধিকার ও সহিংসতা-সংশ্লিষ্ট ইস্যুতে বিশেষত এসিড-সহিংসতার মতো ঘৃণ্য একটি বিষয়ে সামাজিক, সাংস্কৃতিক পরিমণ্ডলে এবং নীতিনির্ধারণী মহলে ইতিবাচক প্রভাব সৃষ্টির ক্ষেত্রে প্রচারমাধ্যমের অত্যন্ত শক্তিশালী ও সক্রিয় ভূমিকাকে আরও একবার সাধুবাদ জানাই।
মনিরা রহমান: নির্বাহী পরিচালক, এসিড সারভাইভারস ফাউন্ডেশন
২০০০ থেকে ২০০৯ সালে এক হাজার ৩৯২ জন নারীর পাশাপাশি ৭০৬ জন পুরুষ ১৮ বছরের নিচে ৬৯৬ জন শিশু এসিডদগ্ধ হয়েছেন।
মোট দুই হাজার ৭৯৫ জন।
একটি গবেষণায় দেখা যায়, ৯৯ শতাংশ এসিড নিক্ষেপকারী হচ্ছে পুরুষ।
এদের মধ্যে অর্ধেকের বেশি স্কুল থেকে ঝরে পড়া ছাত্র, বেকার, বখাটে, মাদকসেবী এবং এসিড-আক্রান্ত ব্যক্তির চেয়ে অর্থনৈতিকভাবে সচ্ছল।
২০০৫ সালের চেয়ে ২০০৬ সালে এসিড-সহিংসতার ঘটনা ২০ শতাংশ কমেছে।
২০০৬ সালের চেয়ে ২০০৭ সালে এসিড-সহিংসতার ঘটনা শতকরা ১৬ ভাগ কমেছে।
২০০৮ সালের চেয়ে ২০০৯ সালে এসিড-সহিংসতার ঘটনা শতকরা ২৫ ভাগ কমেছে।
২০০৯ সালে সবচেয়ে বেশি এসিড-সন্ত্রাসের শিকার জেলাগুলো হলো জামালপুরে নয়জন, গাজীপুরে আট, নীলফামারীতে আট, নেত্রকোনায় সাত, সিরাজগঞ্জে সাত, ভোলায় ছয়, বগুড়ায় ছয়, ঢাকায় ছয়, যশোরে ছয়, ময়মনসিংহে ছয়, পাবনায় ছয়, ব্রাহ্মণবাড়িয়ায় পাঁচ, খুলনায় পাঁচ, রাজশাহীতে পাঁচ ও সাতক্ষীরায় পাঁচজন।
এসিড নিক্ষেপের বিভিন্ন কারণ বিশ্লেষণে পাওয়া গেছে, ২০০৯ সালে সারা দেশে মোট ১৪৫ জন এসিডদগ্ধের ক্ষেত্রে সাতজনকে এসিড নিক্ষেপ করা হয়েছে যৌতুকের কারণে, পারিবারিক বিরোধের কারণে নিক্ষেপ করা হয়েছে ১০ জন, জমি-টাকা-পয়সা নিয়ে বিরোধের কারণে নিক্ষেপ করা হয়েছে ৬২ জন, বিয়ের প্রস্তাব প্রত্যাখ্যান করায় ১৪ জন এবং ২২ জনের ক্ষেত্রে কারণ জানা যায়নি।
অন্যান্য কারণে নিক্ষেপ করা হয়েছে ১৯ জনকে এবং ১২ জনকে নিক্ষেপ করা হয়েছে যৌন বা প্রেমের সম্পর্ক স্থাপনে বাধা দেওয়ায়।
বয়স বিশ্লেষণে ২০০৯ সালে দেখা গেছে, এসিডদগ্ধদের মধ্যে বেশির ভাগই রয়েছে ১৮ বছরের নিচের বয়সী।
এর মধ্যে ১৮ বছরের নিচে ১৪ জন নারীর পাশাপাশি চারজন পুরুষসহ মোট ১৮ জন, ১৯-২৪ বছরের ১৪ জন নারীর পাশাপাশি ছয়জন পুরুষসহ মোট ২০ জন, ২৫-৩৪ বছর বয়সী ৩২ জন নারীর পাশাপাশি ১২ জন পুরুষসহ মোট ৪৪ জন, ৩৫-৪৪ বছরের ২২ জন নারীর পাশাপাশি আটজন পুরুষসহ মোট ৩০ জন, ৪৫-৫৪ বছরের ১২ জন নারীর পাশাপাশি ১১ জন পুরুষসহ মোট ২৩ জন, ৫৫ বছরের ওপরের পাঁচজন নারীর পাশাপাশি পাঁচজন পুরুষসহ মোট ১০ জন।
এসিড-সহিংসতার শিকার অসহায় মানুষের চিকিৎসা, পরিচর্যা, সমাজে তাদের পুনর্বাসন এবং এসিড-সহিংসতা নির্মূল করার লক্ষ্যে ১৯৯৯ সালের ১২ মে এসিড সারভাইভারস ফাউন্ডেশন প্রতিষ্ঠা হয়েছিল।
এসিডদগ্ধদের সম্ভাব্য সর্বোন্নত চিকিৎসা-সহায়তা নিশ্চিত করা;
এসিডদগ্ধদের সুবিচার নিশ্চিত করার ক্ষেত্রে উপযুক্ত পরিবেশ তৈরি;
এসিডদগ্ধদের আর্থিক পুনর্বাসনসহ তাদের সমাজ ও উন্নয়নের মূলধারায় সম্পৃক্ত করা;
এসিড-সহিংসতা ধীরে ধীরে কমিয়ে এনে বন্ধ করার লক্ষ্যে সমাজের সব শ্রেণী, পেশা ও স্তরের মানুষকে উদ্বুদ্ধ করা ও এ সহিংসতা মোকাবিলায় যুক্ত করা।
এ চারটি উদ্দেশ্য অর্জনের জন্য এএসএফ পাঁচটি ইউনিটের মাধ্যমে কাজ করে চলেছে—
নোটিফিকেশন ইউনিট: এসিড হামলার ঘটনা বাংলাদেশের যে স্থানেই ঘটুক না কেন, এএসএফ যাতে ২৪ ঘণ্টার মধ্যে জানতে পারে ও রেকর্ডভুক্ত করতে পারে এবং রিপোর্ট পাওয়ার ৪৮ ঘণ্টার মধ্যে যেন এসিডদগ্ধ ব্যক্তিকে চিকিৎসার আওতায় নিয়ে আসতে পারে।
মেডিকেল ইউনিট: আক্রান্ত ব্যক্তিকে যত দ্রুত সম্ভব এএসএফের হাসপাতাল জীবনতারায় স্থানান্তর করে।
২০ শয্যাবিশিষ্ট এই হাসপাতালে গড়ে তোলা হয়েছে দেশে-বিদেশে পাওয়া সর্বোন্নত চিকিৎসা ও নার্সিং কেয়ার ব্যবস্থা।
আইনি সহায়তা ইউনিট: এ ইউনিট মামলাগুলো সহযোগী সংস্থার কাছে পাঠিয়ে দিয়ে মামলার অগ্রগতি পর্যবেক্ষণ করে, আক্রান্তদের সঙ্গে যোগাযোগ রক্ষা করে এবং মামলার গৃহীত ব্যবস্থা সম্পর্কে তাদের ও তাদের পরিবারের কাছে ব্যাখ্যা করে।
নিয়মিত আইন ও আইনি পদক্ষেপ বিষয়ে প্রশিক্ষণ কর্মশালার আয়োজন করে যাচ্ছে।
সামাজিক পুনর্বাসন ইউনিট: এসিড-আক্রান্তদের পরিবারকে তাত্ক্ষণিক দুর্যোগ মোকাবিলায় আর্থিক সহায়তা দেওয়া, আক্রান্ত ছেলেমেয়ের লেখাপড়া চালিয়ে যেতে বৃত্তি দেওয়া, দক্ষতা উন্নয়নমূলক ও কাজভিত্তিক প্রশিক্ষণের আয়োজন, আক্রান্তদের জন্য কর্মসংস্থানের ব্যবস্থা এবং উদ্যোক্তাদের সঙ্গে যোগসূত্র স্থাপন।
গবেষণা, অ্যাডভোকেসি ও প্রতিরোধ ইউনিট: ২০০২ সালে আন্তর্জাতিক নারী দিবসে এসিড-সহিংসতার বিরুদ্ধে সোচ্চার প্রায় পাঁচ হাজার পুরুষ নিয়ে এক বর্ণাঢ্য ‘পুরুষদের শোভাযাত্রা’ আয়োজনের মধ্য দিয়ে এএসএফের এসিড অপরাধ দমন প্রচারাভিযানের সূচনা হয়।
প্রথম আলো ও এসিড সারভাইভারস ফাউন্ডেশন যৌথভাবে এ শোভাযাত্রার আয়োজন করেছিল।
সমাজের দৃষ্টিভঙ্গি পরিবর্তনের জন্য তারা নিয়মিত আয়োজন করে চলেছে সভা, সেমিনার ও কর্মশালা।
এসিড-সহিংসতার বিরুদ্ধে ব্যাপক জনসচেতনতা সৃষ্টির ক্ষেত্রে যে ইস্যুগুলোকে এই ইউনিট বিবেচনা করে তা হলো, এসিড-সহিংসতা সম্পর্কিত আইনের প্রচার, এসিড অপরাধীদের বিরুদ্ধে সামাজিক আন্দোলন, বিনা লাইসেন্সে এসিড বিক্রি প্রতিরোধ ইত্যাদি।
যোগাযোগ উপকরণ;
যেমন—পোস্টার, লিফলেট, স্টিকার, তথ্যপুস্তিকা, নিউজ লেটার, ফেস্টুন, প্লাকার্ড তৈরি এবং জাতীয় থেকে তৃণমূল অবধি এসব উপকরণের বিতরণ চলছে।
এ ছাড়া জাতীয় এসিড নিয়ন্ত্রণ কাউন্সিল ও জেলা এসিড নিয়ন্ত্রণ কমিটি, স্থানীয় সরকার ও প্রশাসনসহ সরকারের সংশ্লিষ্ট এজেন্সিগুলোর সঙ্গে ফলদায়ক লবি গড়ে তোলার লক্ষ্যে এ ইউনিট কাজ করে চলেছে।
এসিড-সন্ত্রাসের বিরুদ্ধে প্রথম আলো প্রতিবেদন, ফিচার, সম্পাদকীয়—সব স্থানে ‘আর একটি মুখও যেন ঝলসে না যায়’ অঙ্গীকারে উদ্বুদ্ধ হয়ে সংবাদপত্রের পাতায় বিশেষ গুরুত্ব দিয়ে থাকে।
যেখানে এসিড-সন্ত্রাস, সেখানেই প্রতিরোধ।
এসিড-সন্ত্রাস প্রতিহত করার উদ্দেশ্য নিয়ে গঠিত এসিডদগ্ধ নারীদের জন্য সহায়ক তহবিল প্রথম আলো ট্রাস্টের অধীনে কাজ করে যাচ্ছে।
যদিও প্রথম আলোর সাংবাদিকদের এক দিনের বেতন দিয়ে এই তহবিলের যাত্রা শুরু ২০০০ সালের ১৯ এপ্রিল;
কিন্তু মূলত এ তহবিলটি চলছে প্রথম আলোর অনেক পাঠক ও শুভানুধ্যায়ীর আর্থিক সহযোগিতায়।
এই পাঠকদের মধ্যে যেমন আছেন নাম প্রকাশে অনিচ্ছুক প্রতিষ্ঠিত ব্যবসায়ী, করপোরেট জগতের নামকরা প্রতিষ্ঠানের কর্মীরা, আবার আছে স্কুলপড়ুয়া ছোট্ট ছেলেমেয়ে কিংবা গার্মেন্টসকর্মী।
বিশ্বাস ও আস্থার জায়গা থেকে পাঠকেরা প্রথম আলোকে এই তহবিলে যে অর্থ দান করেন, তা দিয়ে প্রথম আলো সহায়ক তহবিল এসিড-সন্ত্রাসের শিকার নারীদের পুনর্বাসন, চিকিত্সা ও আইনি সহায়তা দিয়ে চলেছে।
এ পর্যন্ত ১৩০ জন এসিডদগ্ধ নারীকে পুনর্বাসন করা হয়েছে।
তাঁদের জমি, ঘর, দোকান, গবাদিপশু, ট্রলার দেওয়ার মাধ্যমে অর্থনৈতিকভাবে স্বাবলম্বী করা হয়েছে।
এ ছাড়া বিভিন্ন প্রশিক্ষণ, মাসিক ভাতা, শিক্ষা বৃত্তি, আইনি সহায়তা ও চিকিত্সা-সহায়তা পেয়েছেন আরও ১০০ জন নারী।
সব মিলিয়ে ২৩০ জন নারী প্রথম আলো সহায়ক তহবিলের সহায়তা পেয়েছেন।
ভবিষ্যতে এসিড-সন্ত্রাস যাতে বন্ধ হয়, সে লক্ষ্যেই প্রথম আলো সহায়ক তহবিল সচেতনতা সৃষ্টির কাজে গুরুত্ব দিচ্ছে সবচেয়ে বেশি।
সভা, সমাবেশ, মতবিনিময়, বিশেষ করে ঢাকার বাইরে যেসব এলাকায় এসিড-সন্ত্রাসের আধিক্য রয়েছে, সেখানে জনমত সৃষ্টিতে কাজ চলছে জোরেশোরে।
সম্প্রতি ভোলা, সিরাজগঞ্জ, নরসিংদীতে এ ধরনের বড় মতবিনিময় সভার আয়োজন করা হয়।
প্রথম আলো এখন প্রতিদিন ইন্টারনেটের মাধ্যমে ছড়িয়ে গেছে সারা বিশ্বের প্রবাসী পাঠকদের কাছে।
এই তহবিলে তাঁদের আর্থিক অংশগ্রহণ এবং সচেতনতা সৃষ্টির উদ্যোগ প্রশংসাযোগ্য।
প্রথম আলোর সারা দেশের স্থানীয় প্রতিনিধিদের মাধ্যমে খোঁজখবরের ভিত্তিতে এবং এসিড-সন্ত্রাস প্রতিরোধে অন্য যাঁরা কাজ করেন, তাঁদের সঙ্গে সমন্বয় করে এসিডদগ্ধ নারীদের আত্মকর্মসংস্থানের সুযোগ করে দেওয়া হচ্ছে।
একাত্তরের ১০টি তারিখ
মুক্তিযুদ্ধের ইতিহাসে একাত্তরের প্রতিটি দিনই গুরুত্বপূর্ণ।
প্রতিটি দিবসই রক্তের অক্ষরে লেখা।
তার পরও কোনো কোনো তারিখ ত্যাগে, আত্মদানে ও গৌরবের মহিমায় হয়ে ওঠে সমুজ্জ্বল।
একটি তারিখ পরিণত হয় সংগ্রামের প্রতীকে, শ্রদ্ধা ও বিজয়ের অবিনাশী স্মারকে।
একাত্তরের এ রকমই ১০টি তারিখ নিয়ে প্রথম আলোর স্বাধীনতা দিবস সংখ্যাটি সাজানো হয়েছে—৭ মার্চ, বঙ্গবন্ধুর ভাষণ;
২৬ মার্চ, স্বাধীনতা ঘোষণা;
১৭ এপ্রিল, মুজিবনগর সরকার গঠন;
১১ জুলাই, সেক্টর কমান্ডারদের বৈঠক;
১ আগস্ট, দ্যকনসার্ট ফর বাংলাদেশ;
৩ ডিসেম্বর, ভারত-পাকিস্তান যুদ্ধ;
৬ ডিসেম্বর, বাংলাদেশকে ভারতের স্বীকৃতি;
৪-১৫ ডিসেম্বর, জাতিসংঘে বাংলাদেশ-বিতর্ক;
১৪ ডিসেম্বর, বুদ্ধিজীবী হত্যা এবং ১৬ ডিসেম্বর, চূড়ান্ত বিজয়।
একাত্তরে আমাদের মুক্তিযুদ্ধ যে ভৌগোলিক সীমা ছাড়িয়ে বিশ্বজনীন রূপ নিয়েছিল, কোনো কোনো তারিখে তাও প্রতীকায়িত হয়েছে।
শোক ও বীরত্বগাথায় ঋদ্ধ এ দিনগুলো আমাদের কাছে স্মরণীয় হয়ে থাকবে কেবল ইতিহাসের সাক্ষ্য নয়, ভবিষ্যতের পথচলায় নিত্যপ্রেরণা হিসেবেও।
আমরা উদ্যাপন করছি স্বাধীনতার ৪০ বছর।
সুন্দর, আলোকিত বাংলাদেশ গড়ে তুলতে এখন আমাদের সামনে পরিবর্তনের সংগ্রাম।
আমাদের বদলে দেওয়ার, বদলে যাওয়ার সংগ্রামে পথচলার প্রেরণা জোগাবে একাত্তরের এই দিনগুলো।
মতিউর রহমান
বঙ্গবন্ধুর সাতই মার্চের ভাষণটি বাঙালি জাতি ও বাংলাদেশের ইতিহাসে অনির্বাণ-শিখার মতো।
৪০ বছরের ব্যবধানে এটি আজও তাজা, প্রাসঙ্গিক এবং একইভাবে উদ্দীপনাময়।
এটি এমন এক অমর-কথা, যার ভূমিকা ও অবদান জাতির জীবনে এখনো ফুরোয়নি।
যেন এটি এক কল্পতরু—জাতির প্রয়োজনে সংগ্রামের প্রেরণা-পুষ্টি জোগাতে সদাই প্রস্তুত, সদাই সক্ষম।
এই ভাষণটি শোনা যেকোনো বাঙালির জীবনে অবিস্মরণীয় অভিজ্ঞতা।
যার মধ্যে বাঙালিত্বের ছিটেফোঁটা হলেও আছে, সে যে বয়সেরই হোক, এই ভাষণ তাকে আলোড়িত করবে, অনুপ্রাণিত করবে।
দেশ, মানুষ ও ইতিহাসের প্রতি তার অঙ্গীকারকে এ ভাষণ নবজীবন দেবে।
আর তাই আজ ৪০ বছরের অভিজ্ঞতায় বলা যায়, এটি কালোত্তীর্ণ মহান শিল্পকর্ম, যা আজও সমানভাবে প্রেরণাদায়ী।
এই শিল্পিত ভাষণটি শুরু থেকে শেষ পর্যন্ত এক তারে বাঁধা ছিল, যেন বজ্রকণ্ঠের লক্ষ্যভেদী শব্দায়ুধ প্রতিপক্ষের সব বাধা ছিন্নভিন্ন করে জাতিকে স্বাধীনতার ঘাটে পৌঁছে দেবেই।
এটা সম্ভব হয়েছে বঙ্গবন্ধুর বাগ্মিতার জাদুতে—বক্তব্যে সমালোচনা, অভিযোগ, ক্ষোভের প্রকাশ তো ছিলই;
কিন্তু তাতে প্রয়োজনীয় নির্দেশনা ও চূড়ান্ত ঘোষণার গুরুত্ব চাপা পড়েনি।
বক্তৃতায় মূল অভীষ্ট সাধনে ভুল হয়নি।
ভাষণটি কেবল বুদ্ধির নির্মাণ নয়, ভালোবাসার আবেগে জীবন্ত।
এটির আবেদন যুগপৎ বুদ্ধি ও হূদয়বৃত্তির কাছে।
তাই অনুপ্রাণিত এক বক্তা সেদিন তাঁর মুখাপেক্ষী জনতাকেই জীবনের সবচেয়ে বড় ব্রত সাধনের আবাহন করেছিলেন।
তাঁর ডাক মানুষের অন্তরে পৌঁছেছিল।
এক তারে বাঁধা ভাষণটির পাঁচটি বাঁক ফেরা লক্ষ করা যাবে।
শুরুটা করেছেন সারা দেশে মানুষের আত্মত্যাগ স্মরণ করে এবং নিয়মতান্ত্রিক রাজনীতির প্রতি তাঁর ও বাঙালির সহজাত পক্ষপাতের কথা দিয়ে।
তারপরই কিন্তু সুর চড়িয়ে পাকিস্তানি শাসকদের কাছে পাওয়া বঞ্চনা-নির্যাতন-প্রতারণার প্রসঙ্গ টেনে সত্তরের নির্বাচনের পরও তাঁর সমঝোতার ইচ্ছাকে উপেক্ষার কথা তুললেন।
একই সূত্রে চলে এল ভুট্টোর ভূমিকা, বিশেষত, ষড়যন্ত্রকারী ভুট্টোকে ছেড়ে আওয়ামী লীগ, তিনি নিজে এবং বাংলাদেশের মানুষকে অভিযুক্ত করার জন্য পাকিস্তান সরকারের বিরুদ্ধে নালিশ জানিয়ে রাখলেন জনতার দরবারে।
এরপর ছোট্ট একটা বাঁক নিলেন—তিনি যাদের এবং তাঁর নিজের যারা ভরসা, সেই জনমানুষের কাছে খুলে বললেন শান্তিপূর্ণ সংগ্রাম সত্ত্বেও ইয়াহিয়ার আক্রমণাত্মক ভূমিকা ও ষড়যন্ত্রের কথা।
জবাব দিলেন সব অভিযোগের আর প্রতিবাদ জানালেন হত্যা ও নির্যাতনের।
নেতা ও জনতার ঐক্য তাতে যেন গাঢ় হয়ে উঠল।
এবার জননায়ক স্বৈরাচার ও ষড়যন্ত্রকারীদের পেছনে ফেলে আত্মবিশ্বাস ও সৎসাহসে ভর করে মুখোমুখি তাঁর দেশবাসীর।
দ্বিধাহীন স্পষ্ট ভাষায় দৃঢ় কণ্ঠে উচ্চারণ করলেন সরকারের জন্য শর্ত, আর জনগণের জন্য দিলেন নির্দেশনা।
সরকারকে দিলেন হুঁশিয়ারি, জনগণকে করলেন সতর্ক।
তারপর জনগণকে চরম সংগ্রামের জন্য প্রস্তুতি নিতে বললেন, নিজে নিলেন বিকল্প সরকারের ভূমিকা।
করণীয় জানালেন।
না, করণীয় সম্পর্কে বলতেও ভুললেন না।
শেষে টানটান উত্তেজনার মধ্যে যেন জ্যা-মুক্ত করলেন ধনুকের তীর—এবারের সংগ্রাম, আমাদের মুক্তির সংগ্রাম;
এবারের সংগ্রাম, স্বাধীনতার সংগ্রাম।
মুক্তিপাগল যে জাতি স্বাধীনতার সংগ্রামে ঝাঁপিয়ে পড়ার জন্য অধীর প্রতীক্ষায় ছিল, তারা এই ভাষণের মাধ্যমে সেই সংকেতটি পেয়েছিল।
এই ভাষণ ঘরকুনো নিতান্ত ছাপোষা বাঙালিকে রূপান্তরিত করেছিল বীরের জাতিতে।
এই ভাষণের পর যে কারও মনের সামান্য দ্বিধা ও দ্বন্দ্ব দূর হয়ে গেল।
স্বভাবত বিভক্ত, কলহপ্রিয় মানুষগুলো সব ভেদাভেদ ভুলে ঐক্যবদ্ধ হওয়ার প্রেরণা পেল এ থেকে।
এই ঐক্য কোনো সীমা মানেনি, জাত মানেনি—সব বাংলা ভাষাভাষীকে এক করে দিয়েছিল।
ব্যক্তিগত জীবন, সংসার, পরিবার, নিজেদের নৈমিত্তিক কাজগুলো বড্ড ছোট অকিঞ্চিৎকর মনে হতে থাকল।
এই একটি ভাষণ সবার অন্তরের রুদ্ধ কপাটগুলো খুলে দিয়ে সব ক্ষুদ্র ভাবনা দূর করে তাদের নিয়ে এল জাতীয় জীবনের ঘটমান ইতিহাসের মহা রণাঙ্গনে।
রমনার রেসকোর্স ময়দানে সেদিন অপরাহ্নের এক অলৌকিক ভাষণে অবগাহন করে একটি জাতি নবজন্ম লাভ করেছিল।
সাতই মার্চের ভাষণটি ধর্ম-বর্ণ-বয়স-লিঙ্গনির্বিশেষে সব বাঙালিকে জয়বাংলার সৈনিকে রূপান্তরিত করেছিল।
বাঙালিকে এমন মন্ত্রে উজ্জীবিত করেছিল এই ভাষণ, যে তার পক্ষে যুদ্ধ ও স্বাধীনতা এবং ত্যাগ ও বীরত্বের কমে আর কোনো বিষয় নিয়ে ভাবা সম্ভব ছিল না।
একটি ভাষণ পুরো জাতিকে এক ধ্যানে মহান ব্রতে উদ্দীপ্ত করেছিল।
নয় মাসের মুক্তিযুদ্ধে জয়বাংলা ছিল রণধ্বনি, মুজিব ছিলেন মহানায়ক আর সাতই মার্চের ভাষণ ছিল অনুপ্রেরণার অফুরন্ত উৎস।
সাতই মার্চের ভাষণ কেবল অবিস্মরণীয় নয়, বাঙালির জন্য অনিঃশেষ এর প্রেরণা।
এটি রাজনীতির চিরায়ত এক ভাষ্য, ধ্রুপদি সৃষ্টি।
১৭ মার্চ ২০১১, চট্টগ্রাম
৭ মার্চের যে সভা, তা নিয়ে অনেক লেখালেখি হয়েছে।
আমার সৌভাগ্য যে সেদিন আমি মঞ্চে ছিলাম।
বঙ্গবন্ধুর কর্মী হিসেবেও, এবং একজন নির্বাচিত প্রতিনিধি হিসেবেও।
বঙ্গবন্ধুর নির্বাচনী এজেন্টও ছিলাম আমি।
আমি ঢাকা মহানগরের পুরো নির্বাচনে টঙ্গী থেকে নারায়ণগঞ্জে নির্বাচনের দায়িত্বে ছিলাম।
তিনি দুটো আসন থেকে নির্বাচিত হলেন।
ঢাকার পুরোনো শহর ও তেজগাঁও-টঙ্গী।
আমাকে তিনি বললেন, আমি তেজগাঁও-টঙ্গী আসনটি ছেড়ে দিলাম।
সেখানে আমি তোমাকে মনোনয়ন দিচ্ছি।
সেভাবেই আমি নির্বাচিত প্রতিনিধি হয়েছি।
৭ মার্চের আগে, বিশেষ করে তাজউদ্দীন ভাইয়ের সঙ্গে আমার কথা হয়েছিল।
বঙ্গবন্ধু একটা লিখিত বক্তব্য দেবেন, সেটা লিখিত আকারে রাখা দরকার প্রেসকে দেওয়ার জন্য।
এবং সেদিন রেসকোর্স ময়দানের যে অবস্থা, লাখ লাখ মানুষ চারদিক থেকে এসেছে।
আমি একটা বক্তব্য লিখে দিয়েছিলাম।
বঙ্গবন্ধু বলেছিলেন, আমি তো লিখিত বক্তব্য দেব না, আমি আমার মতো বক্তব্য দেব।
পয়েন্টসগুলো ফরমুলেট করো।
তাঁর ভাষণ তো আমাদের জন্য একটা ঐতিহাসিক দলিল হয়ে থাকবে।
বক্তব্যের জন্য আমরা যে গাইডলাইন পেয়েছিলাম, তা হলো আমরা রক্তপাত এড়ানোর জন্য জানিয়ে দিতে চাইব, যদি সংবিধান তৈরির পথ বন্ধ হয়ে যায়, তাহলে আমরা স্বাধীনতার পথে যাব।
৫ মার্চ সম্ভবত লিখিত বক্তব্যটি তৈরি করেছিলাম।
একটি ইংরেজি ভার্সনও তৈরি করা হলো।
তাজউদ্দিন সাহেব মূল দায়িত্বে ছিলেন।
আমি তাঁর সহায়ক হয়ে কাজ করেছি।
সেই দিন যে নির্দেশনা দেওয়া হয়েছিল, সেটা হলো তাজউদ্দীন ভাই মঞ্চে থাকবেন এবং লিখিত বক্তব্যটা দেখতে থাকবেন, যদি কোনো রকম সংশোধনের প্রয়োজন থাকে, তবে উনি সেটা সংশোধন করে প্রেসকে দেবেন।
বঙ্গবন্ধুর ভাষণে সে কথাগুলো এসেছিল।
বঙ্গবন্ধু যখন ভাষণ দিচ্ছিলেন, তখন আমাদের তৈরি করা খসড়াটা বঙ্গবন্ধুর হাতে ছিল কি না, তা মনে করতে পারছি না।
তবে তাজউদ্দীন ভাইয়ের হাতে ছিল।
বঙ্গবন্ধু মঞ্চে যাওয়ার আগে সেটা দেখেছিলেন।
বঙ্গবন্ধু লিখিত ভাষণ দেননি।
নিজের মতো করে ভাষণ দিয়েছিলেন।
খসড়ায় থাকা কথাগুলোও তাঁর মনে ছিল।
তবে তাঁর ভাষণের যে অংশটা চিরস্মরণীয় হয়ে থাকবে—‘এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম’— এটা ওনার কথা।
তিনি চমৎকারভাবে কবিতার মতো করে বলেছেন।
এভাবে এটা লেখার বিশেষ কারণ হলো, ওরা যদি বলে আমরা এককভাবে স্বাধীনতা ঘোষণা করেছি, তাহলে গুলি চালাবে।
সেদিনকার প্রস্তুতি যদি দেখতেন।
সব জায়গায় মেশিনগান ফিট করা।
শাহবাগ হোটেলের ছাদেও ছিল মেশিনগান।
যেখানেই জনগণের জমায়েত, সেখানেই মেশিনগান।
যুদ্ধ-প্রস্তুতির কোনো বাকি রাখে নাই।
ওই মুহূর্তে আনুষ্ঠানিক অর্থে স্বাধীনতা ঘোষণা করলে গুলি ছাড়া আর পথ নাই।
বঙ্গবন্ধুর ভাষণটি আন্তর্জাতিকভাবে স্বীকৃত হয়েছে।
লন্ডনের গার্ডিয়ান পত্রিকা অনেক ঐতিহাসিক ভাষণ ছেপেছে।
যেমন আব্রাহাম লিংকনের গ্যাটিসবার্গ অ্যাড্রেস, দ্বিতীয় বিশ্বযুদ্ধের সময় চার্চিলের বক্তৃতা।
ওখানে চিহ্নিত হয়েছে, বঙ্গবন্ধুর ভাষণটাও সেই পর্যায়ের।
যে বক্তৃতাগুলো ইতিহাস সৃষ্টি করে, বঙ্গবন্ধুর ভাষণ ছিল সে রকমই ইতিহাস সৃষ্টিকারী ভাষণ।
২০ মার্চ, ২০১১, ঢাকা
বঙ্গবন্ধু কী বলবেন ৭ মার্চে, এ নিয়ে সর্বত্র ছিল উৎকণ্ঠা, জিজ্ঞাসা।
জাতীয় পরিষদের অধিবেশন স্থগিত, সৈন্যরা মিছিলে গুলি করে মানুষ মারছে।
পরিস্থিতি এমন জায়গায় চলে গেছে, পেছনে ফেরার আর উপায় নেই।
আমরা, আর্ট কলেজের শিক্ষক আর ছাত্ররা তো সেই ষাটের দশক থেকেই স্বাধিকার আন্দোলনের সঙ্গে নানাভাবে যুক্ত হয়ে পড়েছি।
আমরা ছিলাম সংস্কৃতি সংসদের কর্মী।
ঊনসত্তরের গণআন্দোলনে ছিলাম সরাসরি যুক্ত।
এখন সারা দেশের সমস্ত মানুষের সঙ্গে শিল্পী-সাহিত্যিক-শিক্ষকেরাও সরাসরি মিশে গেছেন।
আমরা সেই মিছিলটা বের করি, যেটার সম্মুখভাগে অঙ্কিত ছিল বাংলাদেশের মানুষের চাওয়া—স্বাধিকার নয়, স্বাধীনতা।
চারটা কুলায় স্বা-ধী-ন-তা কথাটা লেখা ছিল।
আর রেসকোর্স ময়দান তো আমাদের আর্ট কলেজেরই সামনে।
আমরা অনেক কার্টুন এঁকেছিলাম, আমি তো তখন তরুণ কার্টুনিস্ট, অনেক কার্টুন এঁকে হাত রপ্ত করছি, সেই সব কার্টুনও ছিল আমাদের মিছিলের হাতে হাতে, মিছিল শেষে সেসব আর্ট কলেজে টাঙানো রইল।
সাতই মার্চ আমরা কলেজ থেকেই দেখছি সকাল থেকে লোক আসছে।
মিছিলের পর মিছিল।
লাঠি হাতে মানুষ আসছে।
ইঞ্জিনিয়ার্স ইনস্টিটিউটের দিক থেকে লগি হাতে আসছে মিছিল।
সব জায়গা থেকে সব ধরনের মানুষ।
যত জায়গা থেকে যত ধরনের মানুষ আসতে পারে, সব বয়সের, সব স্তরের নারী-পুরুষ।
আমি, বুলবন ওসমান, হাশেম খান আর শাহাদত চৌধুরী তিনটার মধ্যে জনসমুদ্রে ঢুকে গেলাম লাইব্রেরির উল্টো দিক দিয়ে।
রেসকোর্সের ময়দানের চারদিকে তখন কাঠের বেড়া ছিল।
শিশুপার্কের ওই পাহাড়টা ছিল, পাহাড়ের কাছাকাছি জিমখানা, আর একটা বটগাছ।
মঞ্চের বেশি কাছে যেতে পারিনি।
মানুষ আর মানুষ।
লাখ লাখ মানুষ।
সে এক অপূর্ব দৃশ্য।
সেই দৃশ্য তো ভোলার নয়।
আর কী ভাষণটাই না দিলেন বঙ্গবন্ধু!
সিরাজউদেদৗলা পালায় যেমন কণ্ঠ ধীরে ধীরে উঁচু লয়ে ওঠে, শচীনবাবুর কণ্ঠের মতো তার ওঠানামা।
আস্তে আস্তে তিনি পুরো আবহটা তৈরি করলেন।
সমস্ত মানুষকে আপ্লুত করলেন।
সমস্ত ইন্দ্রিয় যখন একটা বাক্য শোনার জন্যে আকুল—তিনি ঘোষণা করলেন, ‘এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।’
ভাষণ শেষ হলে আমরা চলে এলাম শরিফের ক্যানটিনে।
ওখানে সব তরুণ লেখক-শিল্পী-সংস্কৃতি কর্মীদের আড্ডা জমে।
তখন আড্ডার বিষয় ছিল একটাই—রাজনীতি।
ওই ভাষণের পরে সব এক হয়ে গেল, কে রুশপন্থী, কে চীনপন্থী, কে আওয়ামী লীগ কিংবা কে নীরব মুসলিম লীগ—সব একাকার।
আমরা জানলাম, আমাদের সামনে একটাই গন্তব্য—স্বাধীনতা।
১৮ মার্চ ২০১১, ঢাকা
এমন চূড়ান্ত দিকনির্দেশনা আর কিছু হতে পারে না
সুলতানা কামাল |
৭ মার্চ আর্ট কলেজে বসেই দেখেছি, সকাল থেকেই রেসকোর্স ময়দানে দলে দলে লোক জড়ো হচ্ছে।
এ রকম জনস্রোত, যেন সমুদ্রের ঢেউয়ের মতো আছড়ে পড়ছে রেসকোর্সে।
একেকটা ভিন্ন ভিন্ন ঢেউ আসছে আর মিশে যাচ্ছে অন্যান্য ঢেউয়ের সঙ্গে।
কোন ঢেউ আগের, কোনটা পরের, তা বোঝার আর উপায় থাকছে না—যেন একটাই সত্তা।
কারও হাতে লাঠি, ফেস্টুন, লগি।
বিভিন্ন চেহারা-শ্রেণী-চরিত্রের মানুষ।
কেউ হেঁটে আসছে, কেউ রিকশায়, কেউ নিজস্ব যানবাহনে।
কিন্তু ওই জায়গায় এসেই সবাই মিলছে, যেটা তাদের গন্তব্য।
অচেনা মানুষ, ভিন্ন পরিচয়ের মানুষ যে মুহূর্তে এখানে এসেছে, সেই মুহূর্তে হয়ে যাচ্ছে বিশাল জনস্রোতের অংশ।
সে এক অদ্ভুত রকম মিলে যাওয়া, যা ভেবে আজও শিহরিত হই।
আমরা আর্ট কলেজের দিক থেকেই রেসকোর্স ময়দানে ঢুকলাম।
দুপুর হতে না হতেই ময়দানে তিল ধারণের জায়গা নেই।
আমি জানি, মা সামনের সারিতে বসে আছেন।
বোন সাঈদাও গিয়েছিল।
যখন সময় হলো, বঙ্গবন্ধু এলেন।
সিঁড়ি দিয়ে যখন তিনি মঞ্চে উঠছেন, তখন জনতার হর্ষধ্বনি, উল্লাসের মধ্যে দাঁড়িয়ে আমার মনে হচ্ছিল, মহাসাগরের পাড়ে দাঁড়ালে যে ভীষণ আলোড়ন অথচ সুসংবদ্ধ ধারাবাহিকতা দেখা যায়, জনতার এই হর্ষধ্বনি, এই উল্লাসও যেন তারই মতো।
মনে হয়েছে, এ হলো একেবারে অদম্য একটা শক্তির পরিচয়।
এই শক্তিকে কেউ ‘দাবায়া’ রাখতে পারে না।
এই মুক্তিকামী মানুষকে কখনো দাবিয়ে রাখা যায় না।
মানুষের এই ভিড় দেখে মনে হয়েছে, সমুদ্র কি এর চেয়ে বিশাল, এর চেয়ে উত্তাল, এর চেয়ে গভীর হয়?
বঙ্গবন্ধু মঞ্চে উঠলেন, ভাষণ দিলেন।
মানুষ তাঁর দিকে তাকিয়ে রইল।
প্রথম দিকে তিনি বর্ণনা করলেন ২৩ বছরের বঞ্চনার ইতিহাস।
শেষে বললেন, ‘এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।’
কথাটি এমনভাবে বলে নেমে গেলেন, মনে হলো, এর চেয়ে বড় এবং চূড়ান্ত কোনো দিকনির্দেশনা আর কিছুই থাকতে পারে না।
কেন যেন আমার মনে হয়েছে, তিনি নেমে যাচ্ছেন, তাঁকে ঘিরে ধরছে জনস্রোত;
কিন্তু এই ঘোষণাই আমাদের মনে রণিত হতে থাকল, এই ঘোষণাই আমাদের টেনে নিয়ে গেল মুক্তিযুদ্ধের দিকে।
২০ মার্চ ২০১১, ঢাকা
বাইরে একটা কোকিল ডেকে উঠল।
দক্ষিণের জানালা দিয়ে বাতাসও আসছে ঘরে, বসন্তের বিখ্যাত সমীরণ।
আমের গাছে মুকুল এসেছে নাকি!
আজকাল বাতাসে কেবল বারুদের গন্ধ, টায়ার পোড়ানোর গন্ধ।
এর মধ্যে হঠাৎ করে এক ঝলক বসন্ত বাতাস শেখ মুজিবের শরীরে একটু যেন শান্তির স্পর্শ বুনে দিল।
তাঁর মনে হলো, গোপালগঞ্জের টুঙ্গিপাড়ায় তাঁদের বাড়ির সামনের ছোট্ট খালটার পাশে আমগাছের নিচে এমনই গন্ধ লেগে থাকত।
গাছতলাটা কেমন ছেয়ে থাকত ঝরা মুকুলের দানায়।
শেখ মুজিব শুয়ে আছেন বিছানায়।
মাথার কাছে তাঁর বড় মেয়ে হাসু একটা মোড়া নিয়ে বসে আছেন।
আর পায়ের কাছে বসেছেন বেগম মুজিব।
শেখ মুজিব তাঁকে ডাকেন রেনু বলে।
এই বিকেলে মুজিবের এভাবে শুয়ে থাকার কথা নয়।
আজ সাতই মার্চ।
১৯৭১ সাল।
রেসকোর্স ময়দান ভরে গেছে মানুষে মানুষে।
প্রায় ১০ লাখ মানুষ সমবেত হয়েছে সেখানে।
প্রায় সবার হাতে লাঠি।
সবার মুখে স্লোগান: ‘বীর বাঙালি অস্ত্র ধরো, বাংলাদেশ স্বাধীন করো।’
স্বাধীনতা...সারাটা জীবন এই একটা লক্ষ্যই মনের মধ্যে মুজিব সযত্নে লালন করে আসছেন।
সেই যখন ১৯৪৭ সালে ভারত ভাগ হলো, শরৎ বসু আর মুজিবের নেতা সোহরাওয়ার্দীর শেষ মুহূর্তের আসামসহ একটা অখণ্ড বাংলা গঠনের উদ্যোগ ভেস্তে গেল, আবুল হাশিমপন্থী বলে পরিচিত মুসলিম লীগের প্রগতিশীল অংশটা খাজাদের কাছে কোণঠাসা হয়ে পড়ল, তখন শেখ মুজিব বেকার হোস্টেলের একটা কক্ষে মিলিত হয়েছিলেন মুসলিম ছাত্রলীগের সমমনা কর্মীদের সঙ্গে।
সেদিনই তিনি বলেছিলেন, ‘পাকিস্তান অর্জিত হচ্ছে বটে, কিন্তু আমাদের সংগ্রাম শেষ হচ্ছে না, শুরু হচ্ছে।’
ঢাকায় ফিরেই তিনি শুরু করলেন মিছিল-মিটিং।
১৯৪৮ সালেই ‘রাষ্ট্রভাষা বাংলা চাই’ বলে শুরু করে দিলেন আন্দোলন।
গত ২৪টা বছর তিনি এই একটা লক্ষ্যেই কাজ করে চলেছেন।
অ্যান্থনি মাসকারাসের সঙ্গে ১৯৫৮ সালের অক্টোবরে বালুচ রেজিমেন্টের মেসেও তিনি উত্তেজিত হয়ে বলেছিলেন, ‘আমাদের স্বাধীনতা পেতে হবে।
আমাদের নিজেদের সেনাবাহিনী, নৌবাহিনী, বিমানবাহিনী থাকতে হবে।’
আজ একটা সন্ধিক্ষণে পৌঁছেছেন তিনি।
গতকাল বিকেলে পাকিস্তানের প্রেসিডেন্ট ইয়াহিয়া খান ভাষণ দিয়েছেন।
নিজের এই ঘরে শুয়ে রেডিওতে সেই ভাষণ তিনি শুনেছেন।
সব দোষ বাঙালিদের দেওয়া হলো?
দোষ আমাদের?
আমাদের রক্তের দামে কেনা বুলেট আমার মানুষের ওপর বর্ষণ করা হচ্ছে, আর দোষ আমাদের?
গত রাতে আওয়ামী লীগের নেতাদের সঙ্গে ভাষণ-পরবর্তী করণীয় নিয়ে বৈঠক হয়েছে।
আজ পুরো জাতি অপেক্ষা করছে তিনি রেসকোর্স ময়দানে গিয়ে কী বলবেন, তা শোনার জন্য।
মানুষ একটা কথাই শুনতে চায়।
স্বাধীনতা।
যুক্তরাষ্ট্রের মতো দেশ থেকে এরই মধ্যে তাঁকে জানিয়ে দেওয়া হয়েছে, এই মুহূর্তে ইউডিআই, ইউনিল্যাটারাল ডিক্লারেশন অব ইনডিপেনডেন্স তিনি করুন, তারা সেটা চায় না।
কাল রাতেই ইয়াহিয়া খান ফোন করেছিলেন, তিনি অনুরোধ করেছেন, এখনই যেন মুজিব চূড়ান্ত কিছু ঘোষণা না দেন।
চারদিকে রব, আজ যদি তিনি স্বাধীনতা ঘোষণা করেন, আজকেই পাকিস্তানি বাহিনী হামলা শুরু করবে।
রক্তনদী বইয়ে দেওয়া হবে।
তাঁকে বিচ্ছিন্নতাবাদী বলে দোষ দেওয়া হবে।
স্বাধীনতা ঘোষণা করলেই তো চলবে না।
সেটা ধরে রাখতে হবে।
ফিলিস্তিনিরা সেই কবে থেকে লড়ছে স্বাধীনতার জন্য, আইরিশরা লড়ছে, কিন্তু অর্জন তো করতে পারছে না।
অন্যদিকে মানুষ নিজের গতিতে বিস্ফোরণের দিকে এগোচ্ছে।
এই নেতৃত্ব মুজিবের নাগালের বাইরে চলে যাবে, যদি তাঁর মুখ থেকে সময়ের সংলাপ উচ্চারিত না হয়।
ছাত্ররা স্বাধীন বাংলাদেশের পতাকা বানিয়ে ফেলেছে।
তাঁর উপস্থিতিতেই সেই পতাকা ওড়ানো হয়েছে।
তাঁর সারা জীবনের স্বপ্ন ‘আমার সোনার বাংলা আমি তোমায় ভালোবাসি’—এই গানটা হবে বাংলাদেশের জাতীয় সংগীত।
সবকিছু ঠিক।
ছাত্রনেতারা তাঁকে বারবার করে জানান দিচ্ছেন, স্বাধীনতা ঘোষণার চেয়ে কম কিছু তাঁরা শুনতে চান না।
তিন দিন আগে গুলিতে মারা গেছে ফারুক ইকবাল।
আবুজর গিফারি কলেজের ছাত্র।
মৌচাক-মালিবাগের মোড়ে তারা মিছিল করছিল।
মুজিব শুনতে পেয়েছেন, মৃত্যুর আগে নিজের রক্ত দিয়ে এই ছাত্রটি রাজপথে লিখেছিল, ‘জয় বাংলা।’
মানুষ মরতে শিখেছে।
এই মানুষকে কে দাবায়া রাখতে পারবে?
একটু পরে তাঁকে উঠতে হবে গাড়িতে।
যেতে হবে রেসকোর্স ময়দানে।
রেনু তাঁকে বললেন, ‘মেলা রাত মিটিং করেছ।
সারা দিন একদণ্ডও ফুরসত পাওনি।
এখন একটু বিশ্রাম নাও।
১০টা মিনিট শুয়ে থাকো।’
মুজিব রেনুর কথা শুনলেন।
তিনি ১০টা মিনিটের জন্যই শরীর এলিয়ে দিলেন বিছানায়।
পায়ের কাছে রেনু, মাথার কাছে হাসু।
বেগম মুজিব বললেন, ‘শোনো, তোমার সামনে লক্ষ মানুষ, তাদের হাতে লাঠি।
তোমার পেছনে বন্দুক।
এই লক্ষ মানুষ যেন হতাশ না হয়।
কারও পরামর্শ শোনার দরকার নাই।
তোমার বিবেকের দিকে তাকাও।
তোমার মন যা বলবে, তা-ই বলবা।’
মুজিব যেন কোত্থেকে শক্তি পেলেন।
তাঁর মন যা বলবে, তা-ই তিনি বলবেন।
তিনি উঠে পড়লেন।
বেগম মুজিব তাঁকে এগিয়ে দিলেন তাঁর সাদা পাঞ্জাবি, তাঁর কালো হাতাকাটা কোট।
বঙ্গবন্ধু মুজিব রওনা হলেন।
নিরাপত্তার জন্য ৩২ নম্বর থেকে সরাসরি মিরপুর রোডে না উঠে পশ্চিম দিক দিয়ে রওনা হলো গাড়ি।
শেখ মুজিব চলেছেন।
পথে মানুষ আর মানুষ।
হাতে লাঠি, লগি।
তাদের এক দফা—স্বাধীনতা।
মানুষের ভিড় ঠেলে সভামঞ্চে পৌঁছাতে দেরি হয়ে যায়।
নৌকা আকৃতির মঞ্চ।
এখন যেখানে শিশুপার্ক, তার দক্ষিণ-পূর্ব কোণে ছিল সেই মঞ্চটি।
রোদ মরে আসছে।
ফাল্গুনের বাতাস স্তব্ধ হয়ে আছে মুজিব কী বলেন, তা শোনার জন্য।
উৎকর্ণ হয়ে আছে সমবেত ১০ লাখ মানুষ।
তাঁর সঙ্গে সাড়ে সাত কোটি বাঙালি।
২৪টা বছর যে মানুষটা সাহস, প্রতিজ্ঞা, দেশপ্রেম, আত্মত্যাগ দিয়ে হয়ে উঠেছেন সব বাঙালির একমাত্র কণ্ঠস্বর, এবার তিনি মুখ খুলবেন।
তিনি মাইক্রোফোনের সামনে দাঁড়ালেন।
একটা সবুজ হেলিকপ্টার সেনাবাহিনীর উপস্থিতি জানান দিতে উড়ছিল রেসকোর্সের ওপর দিয়ে।
মুজিব জনতাকে অভিবাদন জানিয়ে মুখ খুললেন।
‘আজ দুঃখভারাক্রান্ত মন নিয়ে আপনাদের সামনে হাজির হয়েছি।’
বললেন তাঁর সারা জীবনের সব ক্রিয়াকর্মের সারকথা, ‘আমি প্রধানমন্ত্রিত্ব চাই না, দেশের মানুষের অধিকার চাই।’
বললেন, ‘প্রত্যেক ঘরে ঘরে দুর্গ গড়ে তোলো।
তোমাদের যা কিছু আছে, তা-ই নিয়ে শত্রুর মোকাবেলা করতে হবে।’
‘রক্ত যখন দিয়েছি, রক্ত আরও দেব।
এ দেশের মানুষকে মুক্ত করে ছাড়ব ইনশাল্লাহ।
এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।’
২০ মার্চ ২০১১, ঢাকা
সংবিধানের দাবি থেকে স্বাধীনতা
বাংলাদেশের অভ্যুদয় ঘটেছিল কালজয়ী রাজনৈতিক প্রক্রিয়ায়।
সেই প্রক্রিয়ার উন্মেষ ঠিক কোন তারিখে, তা হলফ করে বলা কঠিন।
বায়ান্নর একুশে ফেব্রুয়ারি, ঊনসত্তরের গণ-অভ্যুত্থান, বঙ্গবন্ধু শেখ মুজিবের ছয় দফা ধ্রুবতারা।
ধাপে ধাপে গড়ে উঠেছে বাঙালির আত্মনিয়ন্ত্রণ, স্বায়ত্তশাসন ও স্বাধীনতার স্বপ্নসৌধ।
পিছিয়ে থাকা মানুষের মুক্তির আকাঙ্ক্ষা চিরন্তন।
বাঙালিও মুক্তি চেয়েছিল।
মুসলমান নয়, মানুষ হিসেবে।
পাকিস্তান আন্দোলনে বাঙালি মুসলমান অংশ নিল মুক্তির চেতনা, তাগিদ ও তাড়না থেকেই।
সাতচল্লিশের দেশভাগকে বাঙালি মুক্তির পথ ভেবেছিল।
কিন্তু পশ্চিম পাকিস্তানের শাসকগোষ্ঠী তাদের ভুল ভেঙে দেয়।
শোষণ, নিপীড়ন, বঞ্চনা তো ছিলই, কিন্তু তার চেয়েও তাদের আরও মারাত্মক মনোভাব ছিল।
সেটা হলো পূর্ব পাকিস্তানের জনগোষ্ঠীকে সমমর্যাদা দিতে অস্বীকৃতি।
বাঙালি ছিল পশ্চিমা শাসকগোষ্ঠীর চোখের বালি, আমেরিকার ইতিহাসের ক্রীতদাস।
বাঙালি দেখল, তাদের পরিচয়-সংকট ঘোচেনি।
তার জাতিসত্তা আহত।
পশ্চিম পাকিস্তানি শাসকশ্রেণী গণতন্ত্রী নয়।
তাই সাতচল্লিশের স্বাধীনতার প্রথম থেকেই তারা কর্তৃত্বপরায়ণ হয়ে ওঠে।
পূর্ব পাকিস্তান তাদের নব্য উপনিবেশ।
এই জনগোষ্ঠীকে তারা সংবিধানে কী মর্যাদা দেবে, তা নিয়ে তাদের অস্বস্তি কখনো চাপা থাকেনি।
প্রথম সংবিধান রচনা করতে তাদের নয় বছর কেটে যায়।
বলা যায়, সাতচল্লিশের ১৫ আগস্ট ছিল একাত্তরের ২৬ মার্চের যৌক্তিক পরিণতির সূচনা।
এ জন্যই মাউন্টব্যাটেন বাংলাদেশের জন্ম দেখেছিলেন, কথাটি প্রচার পায়।
বঙ্গবন্ধু শেখ মুজিব পাকিস্তান আন্দোলনের সঙ্গে সম্পৃক্ত ছিলেন।
এ কথাটিকে অনেকে আড়াল করার চেষ্টা করেন।
এটা নিরর্থক।
জমিদারি যাঁতাকলে অতিষ্ঠ, অনগ্রসর বাঙালি মুসলমানের জীবনে ধর্মরাষ্ট্র ‘পাকিস্তানে’ টান ছিল না।
হাজার মাইল দূরবর্তী সমাজের সঙ্গে তার সাংস্কৃতিক, সামাজিক কিংবা রাজনৈতিক কোনো বন্ধন কখনো ছিল না।
বিশ্বসভ্যতায় ধর্মীয় বন্ধন সবচেয়ে ঠুনকো।
এই বন্ধনে কেউ কখনো বাঁধা পড়েনি।
বাঙালিও পড়েনি।
প্রথম দ্বন্দ্ব ও প্রতিবাদ সংবিধান প্রণয়ন নিয়েই।
কায়েদে আযম জিন্নাহর ‘টাইপরাইটারে’, কংগ্রেসের অদূরদর্শিতায় জন্ম নেওয়া পাকিস্তানের ভাঙনের সানাই বাজল।
১৯৭০ সালের ঐতিহাসিক নির্বাচন কেন হয়েছিল?
অনেক সময় একটা ধারণাগত ভ্রান্তি বা অসাবধানতা লক্ষ করি।
বড় বেশি জোর দিয়ে বলা হয়ে থাকে, মুজিব অবিভক্ত পাকিস্তানের প্রধানমন্ত্রী হতে চেয়েছেন, কি চাননি।
একাত্তরের মার্চে মুজিব-ইয়াহিয়ার বৈঠকে ‘ক্ষমতা হস্তান্তরের’ কথাটিও খুব জোর পায়।
অথচ এর কোনোটিই ঠিক নয়।
অনেকে বলেন, বাহাত্তরের সংবিধান তৈরি করার ম্যান্ডেট আওয়ামী লীগের ছিল না।
নতুন করে গণপরিষদের নির্বাচন করা দরকার ছিল।
এও এক ভ্রান্তি।
আসলে সংবিধান থেকে বাংলাদেশের স্বাধীনতা এসেছে।
বিশ্ব ইতিহাসে এরও কেনো তুলনা নেই।
১৯৪৭ থেকে ১৯৫৬।
পাকিস্তানে কয়টা প্রদেশ হবে, তা ঠিক করতে পারেনি পশ্চিমারা।
পাঁচটি করা ছিল যৌক্তিক।
যদি পাঁচটি করে, তাহলে পূর্ব পাকিস্তান বৃহত্তম প্রদেশ হতো।
তাই তারা ১৯৫৬-তে দুটো প্রদেশ করে একটি বিকলাঙ্গ সংবিধান বানাল।
আবশ্য তাতেও তারা তৃপ্ত ছিল না।
তাদের কারণেই ৫৮-তে সাংবিধানিক দুর্ঘটনা ঘটল।
সংবিধান নিয়ে পূর্ব পাকিস্তান আর সন্তুষ্ট হতে পারেনি।
জেনারেল ইয়াহিয়া সংসদ ও সংবিধান বাতিল করেছিলেন।
এলএফওর আওতায় সত্তরের নির্বাচন হলো।
তার লক্ষ্য ছিল নতুন গণপরিষদ ও সংবিধান তৈরি।
ছয় দফার পয়লা দফাতেই আছে সংবিধানের কথা।
তাতে বলা হলো, লাহোর প্রস্তাবের ভিত্তিতে একাটি ফেডারেশন গঠনে সংবিধান অনুমোদিত হতে হবে।
কিন্তু তা করতে ইয়াহিয়া-ভুট্টো কেউ রাজি ছিলেন না।
সুর একটাই।
পূর্ব পাকিস্তানকে ঠেকাও।
একাত্তরের মার্চের আলোচনা যদি সফলও হতো, তাহলে মুজিব বা ভুট্টো কারও পক্ষে প্রধানমন্ত্রী হওয়া সম্ভব ছিল না।
নিয়মিত সংসদ গঠন সম্ভব ছিল না।
কারণ নতুন একটি সংবিধান তৈরিই ছিল ঘোষিত লক্ষ্য।
সুতরাং আমাদের জাতীয় জীবনে ছাব্বিশে মার্চের তাৎপর্য অপরিসীম।
অনন্যসাধারণ।
আমাদের জাতীয় জীবনে ২৫ ও ২৬ মার্চ গণহত্যার দুঃস্বপ্ন ছাড়াও এক রাজনৈতিক সাংবিধানিক ও ঐতিহাসিক পরম্পরা।
স্বাধীনতার ঘোষণাপত্রের প্রথম বাক্যেই কিন্তু বলা হয়েছে, ‘যেহেতু একটি সংবিধান প্রণয়নের জন্য সত্তরে অবাধ নির্বাচন হয়।’
যেহেতু তারা কথা রাখেনি।
বরং আলোচনারত অবস্থায় তারা একটি অন্যায় ও বিশ্বাসঘাতকতামূলক যুদ্ধ ঘোষণা করে, গণহত্যা শুরু করে।
তাই সাড়ে সাত কোটি মানুষের অবিসংবাদিত নেতা বঙ্গবন্ধু শেখ মুজিবুর রহমান বাংলাদেশের জনগণের আত্মনিয়ন্ত্রণের আইনানুগ প্রতিষ্ঠার লক্ষ্যে ১৯৭১ সালের ২৬ মার্চ তারিখে ঢাকায় যথাযথভাবে স্বাধীনতার ঘোষণা প্রদান করেন।
২৫ মার্চেই বুদ্ধিজীবী নিধন শুরু হয়েছিল, যাতে সংবিধান তৈরি ও রাষ্ট্রপরিচালনার মতো লোক বাঙালি জাতির না থাকে।
জনগণের ম্যান্ডেটেই আমাদের গণপরিষদ হয়েছে।
সেই গণপরিষদ আমাদের স্বল্পতর সময়ে নতুন সংবিধান দিয়েছে।
তাই বলা যায়, সাংবিধানিক পথে বাংলাদেশের স্বাধীনতা এসেছে।
২৩ মার্চ ২০১১, ঢাকা
আমলযোগ্য অপরাধ সংঘটনের পর কেউ থানায় মামলা করতে চাইলে পুলিশ সে মামলা নিতে বাধ্য।
কিন্তু বাস্তবে এমন অভিযোগ প্রায়ই শোনা যায়, পুলিশ থানায় মামলা নিতে চায় না।
কোনো কারণে পুলিশ যদি কখনো মামলা নিতে না চায়, তাহলে সরাসরি সংশ্লিষ্ট জুডিশিয়াল ম্যাজিস্ট্রেটের (বিচারিক হাকিম) আদালতে নালিশি অভিযোগের মাধ্যমে সংঘটিত অপরাধের বিচার চেয়ে মামলা দায়ের করা যায়।
তবে সংঘটিত অপরাধ আমল-অযোগ্য হলেও থানায় না গিয়ে সরাসরি সংশ্লিষ্ট ম্যাজিস্ট্রেটের কাছে নালিশি মামলা করা যায়।
আমল-অযোগ্য অপরাধ হলো, যেসব অপরাধ সংঘটনের কারণে পুলিশ বিনা পরোয়ানায় কাউকে গ্রেপ্তার করতে পারে না এবং ওইসব অপরাধের বিষয়ে তদন্ত করতেও সংশ্লিষ্ট বিচারিক ম্যাজিস্ট্রেটের পূর্বানুমতির প্রয়োজন হয়।
কোনটি আমলযোগ্য এবং কোনটি আমল-অযোগ্য, তা ফৌজদারি কার্যবিধির দ্বিতীয় তফসিলের তৃতীয় কলামে উল্লেখ করা হয়েছে।
যদি কোনো আমল-অযোগ্য অপরাধ সংঘটনের খবর কেউ সংশ্লিষ্ট থানায় নিয়ে যান, তবে থানার ভারপ্রাপ্ত কর্মকর্তা (ওসি) বিষয়টি সাধারণ ডায়েরি হিসেবে লিখে অভিযোগসহ অভিযোগকারীকে মহানগরের ক্ষেত্রে চিফ মেট্রোপলিটন ম্যাজিস্ট্রেট বা মুখ্য মহানগর হাকিম এবং মহানগরের বাইরের এলাকার ক্ষেত্রে মুখ্য বিচারিক হাকিম অথবা বিশেষ ক্ষমতাপ্রাপ্ত কোনো ম্যাজিস্ট্রেটের কাছে পাঠাবেন।
এ ক্ষেত্রে থানায় না গিয়ে সরাসরি ম্যাজিস্ট্রেটের কাছে গিয়েও লিখিত বা মৌখিকভাবে অভিযোগ জানিয়ে প্রতিকার প্রার্থনা করা যায়।
অথবা পুলিশ যদি আমলযোগ্য অপরাধ সংঘটনের পর থানায় এজাহার নিতে অস্বীকৃতি জানায়, সে ক্ষেত্রেও সরাসরি বিচারিক ম্যাজিস্ট্রেটের কাছে নালিশি মামলা করা যায়।
ম্যাজিস্ট্রেটের কাছে অভিযোগ করার পদ্ধতি: ম্যাজিস্ট্রেটের কাছে মৌখিকভাবে অভিযোগ করতে চাইলে ঘটনার আদ্যোপান্ত আদালতে খুলে বলে ঘটনার বিরুদ্ধে কার্যকর ব্যবস্থা নিতে আবেদন করতে হবে।
এরপর ওই অভিযোগের কোনো ভিত্তি আছে কি না, তা পরীক্ষা করার উদ্দেশ্যে সংশ্লিষ্ট বিচারিক ম্যাজিস্ট্রেট অভিযোগকারীকে এবং প্রয়োজন মনে করলে ঘটনার কোনো সাক্ষী থাকলে তাঁদের শপথের মাধ্যমে পরীক্ষা করবেন।
পরীক্ষার সারসংক্ষেপ লিখে তিনি নিজে, অভিযোগকারী ব্যক্তির ও কোনো সাক্ষী থাকলে তাঁর স্বাক্ষর নেবেন।
কেউ দরখাস্ত আকারে ঘটনার পূর্ণ বিবরণসহ লিখিত অভিযোগ করে প্রতিকার দাবি করলে এরূপ শপথ পরীক্ষাসহ এ ক্ষেত্রে জবানবন্দি নেবেন।
এ রকম অভিযোগে একটি কমপ্লেইন রেজিস্টার কেস নম্বর বা কমপ্লেইন রেজিস্টার পিটিশন কেস নম্বর দিয়ে নথিভুক্ত হয়।
এ জন্য একে সিআর মামলাও বলে।
শপথ পরীক্ষার সময় এবং জবানবন্দি নেওয়ার সময় সংশ্লিষ্ট বিচারিক ম্যাজিস্ট্রেট যদি অপরাধ সংঘটন বিষয়ে অভিযোগকারীর বক্তব্যে সন্তুষ্ট না হন অথবা অভিযোগকারী মামলার ভিত্তি (Prima facie) প্রমাণ করতে ব্যর্থ হন, তবে ম্যাজিস্ট্রেট মামলাটি আমলে না নিয়ে আবেদনটি খারিজ করে দিতে পারেন।
নালিশি পিটিশনটি খারিজ হলে অভিযোগকারী খারিজ আদেশের বিরুদ্ধে প্রতিকার চেয়ে দায়রা জজ আদালতে বা হাইকোর্ট বিভাগে ওই আদেশের বিরুদ্ধে রিভিশনের আবেদন করতে পারেন।
অভিযোগ আমলে নেওয়ার ফলাফল ও তদন্তে পাঠানো: অভিযোগটি আমলে নিলে ম্যাজিস্ট্রেট বিবাদীপক্ষের বিরুদ্ধে সমন জারি করে (ক্ষেত্রবিশেষে ওয়ারেন্ট জারি করে) আদালতে উপস্থিত হয়ে বক্তব্য উপস্থাপনের নির্দেশ দিতে পারেন অথবা আমলযোগ্য অপরাধের ক্ষেত্রে অভিযোগটি এজাহার হিসেবে নিতে থানাকে নির্দেশ দিতে পারেন।
ম্যাজিস্ট্রেটের কাছ থেকে আদেশপ্রাপ্ত হলে পুলিশ সঙ্গে সঙ্গে অভিযোগটি থানায় এজাহার হিসেবে অন্তর্ভুক্ত করে মামলার জন্য প্রয়োজনীয় পরবর্তী পদক্ষেপগুলো নেবে।
আবার আমল-অযোগ্য অপরাধের বেলায় বিষয়টির সত্যতা যাচাইয়ের জন্য তদন্ত করতে ম্যাজিস্ট্রেট পুলিশকে নির্দেশ দিতে পারেন।
এ ক্ষেত্রেও আদিষ্ট হওয়ার সঙ্গে সঙ্গে পুলিশ অভিযোগটির বিষয়ে তদন্ত শুরু করবে এবং তদন্তকালীন আমলযোগ্য অপরাধ তদন্ত করার মতোই ক্ষমতাপ্রাপ্ত হবে।
তবে প্রয়োজন মনে করলে ম্যাজিস্ট্রেট অভিযোগটির সত্যতা যাচাইয়ের জন্য অথবা অধিকতর তদন্তের জন্য বিচার বিভাগীয় তদন্ত করার উদ্দেশ্যে তিনি নিজে বা তাঁর অধস্তন অন্য কোনো ম্যাজিস্ট্রেটকে বিষয়টি তদন্ত করার নির্দেশ দিতে পারেন।
অভিযোগটির সত্যতা যাচাইয়ের জন্য ম্যাজিস্ট্রেট স্থানীয় গণ্যমান্য ব্যক্তিদেরও তদন্তকাজে সম্পৃক্ত করতে পারেন।
মনে রাখা জরুরি: নালিশি মামলার ক্ষেত্রে মনে রাখতে হবে, এ ক্ষেত্রে রাষ্ট্র প্রথম থেকেই পক্ষ হয়ে মামলা শুরু করে না।
যেমনটা থানায় এজাহার রুজুর মাধ্যমে মামলা করলে রাষ্ট্র নিজে পক্ষভুক্ত হয়ে পরবর্তী সময়ে মামলা পরিচালনা করে।
ম্যাজিস্ট্রেট পুলিশকে অভিযোগটি এজাহার হিসেবে নেওয়ার আদেশ দিলে রাষ্ট্র তখন মামলার পক্ষ হয়ে পরবর্তী সময়ে মামলা পরিচালনা করে।
তাই নালিশি মামলার ক্ষেত্রে কেউ অভিযোগ করে পরবর্তী শুনানির দিন যদি সংশ্লিষ্ট ম্যাজিস্ট্রেট আদালতে হাজির না হয় বা ঘটনা তদন্ত শেষে যদি অভিযোগের সত্যতা প্রমাণ না হয়, তবে ম্যাজিস্ট্রেট মামলাটি খারিজ করে দিতে পারেন।
অভিযোগকারী চাইলে এ ধরনের খারিজ আদেশের বিরুদ্ধে দায়রা জজ আদালতে বা হাইকোর্ট বিভাগে রিভিশন আবেদন করতে পারেন।
শেষ কথা: থানায় কখনো মামলা নিতে না চাইলে বিচলিত হয়ে নিজেকে অসহায় ভাবার কোনো কারণ নেই।
আইন অনুযায়ী যে কেউই এ রকম পরিস্থিতিতে সরাসরি বিচারিক ম্যাজিস্ট্রেট আদালতে গিয়ে নালিশি মামলা করে আইনের আশ্রয় প্রার্থনা করতে পারেন।
আমাদের দেশের বাস্তবতায় অধিকাংশ ক্ষেত্রেই অসহায় ও দরিদ্র বিচারপ্রার্থীরা থানায় আইনের আশ্রয় না পেলে পুলিশকে টপকে অজ্ঞতা, দৈন্য ও নানাবিধ প্রতিবন্ধকতার কারণে ম্যাজিস্ট্রেট আদালত পর্যন্ত পৌঁছাতে পারেন না।
জনগণের ন্যায়বিচার পাওয়ার অধিকার নিশ্চিত করতে এ ব্যাপারে সচেতনতা বাড়ানোর পাশাপাশি দরিদ্র জনগোষ্ঠীর জন্য সরকারের আইনি সহায়তা প্রদান কর্মসূচিও ব্যাপক পরিসরে বাড়ানো উচিত।
লেখক: প্রভাষক, আইন বিভাগ
ঢাকা ইন্টারন্যাশনাল ইউনিভার্সিটি।
রাশিদার তিন ভাই।
বোন তিনি একাই।
বাড়ি নরসিংদী।
বাবা মারা যান অনেক আগেই।
বাবার মৃত্যুর সময় রাশিদা অনেক ছোট।
তখন থেকে মায়ের যত্নআত্তিতেই বেড়ে ওঠা।
রাশিদার বড় ভাই মানসিক প্রতিবন্ধী।
সংসারের দিকে খেয়াল নেই।
রাশিদা যখন প্রাপ্তবয়স্ক হন, লেখাপড়া শেষ, তখন নিজের পায়ে দাঁড়ানোর চেষ্টা করতে থাকেন।
একটি চাকরি নেন বেসরকারি প্রতিষ্ঠানে।
মাকে সঙ্গে নিয়ে ভাইদের সঙ্গেই থাকেন।
এরই মধ্যে রাশিদা কিছু টাকা জমান তাঁর ভবিষ্যতের কথা ভেবে।
এই জমানো টাকার কথা জানতে পারেন রাশিদার মেজো ভাই মো. হারিছ মিয়া।
হারিছ মিয়া তখন রাশিদাকে তাঁর ভোগদখলীয় কিছু জমি কিনে নিতে অনুরোধ করতে থাকেন।
রাশিদা ভাবেন, তাঁর আপন ভাইয়ের জমি কিনে নিলে তো দোষের কিছু নেই।
হারিছ মিয়া রাশিদাকে বোঝাতে থাকেন, তিনি অর্থকষ্টে পড়েছেন।
তাই নগদ কিছু টাকা দরকার।
শত হলেও বোন তো, ভাইয়ের বিপদে তো তিনিই এগিয়ে আসবেন আগে।
ভাইয়ের কথামতো তাঁর জমিটুকু কিনে নিতে উদ্যোগী হন রাশিদা।
জমির পরিমাণ সাড়ে পাঁচ শতক।
জমি বাবদ ৪০ হাজার টাকা বুঝিয়ে দেন ভাইকে।
তখন ২০০৩ সাল।
ভাইয়ের কথামতো সবকিছুতে বোন রাজি হন।
মনোহরদী সাব-রেজিস্ট্রি অফিসে গিয়ে রেজিস্ট্রিকৃত সাবকবলা দলিলও সম্পন্ন করেন ভাইয়ের কথামতো।
পরে বোনের সরলতা কাজে লাগিয়ে ভাই ওই জমিতে বর্গাদার হিসেবে চাষাবাদ করতে থাকেন।
রাশিদা ভাবতে থাকেন, ভাইয়ের জায়গা যখন তিনি চাইবেন, তখনই দখলে নিতে পারবেন।
এই ভেবে ভেবে কয়েক বছর কেটে যায়।
রাশিদার বিয়ে হয়।
বিয়ের পর তাঁর টাকার প্রয়োজন হয়।
ভাইয়ের কাছে বললে ভাই জমির দখল বুঝিয়ে দেবেন দেবেন বলে ঘোরাতে থাকেন।
সম্পত্তির দখল আর বুঝিয়ে দেন না।
রাশিদার বুঝতে আর বাকি নেই, তাঁর ভাই তাঁকে ঠকাচ্ছেন।
জমির দখল আর বুঝিয়ে দেন না রাশিদাকে।
রাশিদা অসহায় হয়ে পড়েন।
রাশিদা বলতে থাকেন, ‘আমার মায়ের পেটের ভাই।
তাঁর বিপদের দিকে তাকিয়ে আমি এগিয়ে আসি।
এখন সে-ই আমাকে জমি দিতে গড়িমসি করছে।
এমনকি আমাকে ও আমার স্বামীকে ভয়ভীতিও দেখাচ্ছে।
নিজের ভাইয়ের কাছেও আমি অসহায় এবং নিরাপত্তাহীন বোধ করছি।
আপন ভাই ঠকালে আর কোথায় যাব?’
আপনি কি কোনো আইনি প্রতিকার চেয়েছেন?
‘হ্যাঁ, আমি কয়েক মাস আগে ১০৭ ধারায় একটি মামলা করেছি, যেন জমি দখলে নিয়ে কোনো বিশৃঙ্খলা না করতে পারে।
আবার থানায় অভিযোগও করেছি।
থানা থেকে তেমন কোনো সহযোগিতা পাচ্ছি না।’
রাশিদা জানান, তিনি গাজীপুরে তাঁর স্বামীর সঙ্গে থাকছেন।
তাঁর মাও তাঁর সঙ্গেই থাকেন।
বর্তমানে সাড়ে পাঁচ শতক জমির আনুমানিক মূল্য তিন লাখ টাকা হওয়ায় তাঁর ভাই এ জমি তাঁকে বুঝিয়ে দিচ্ছেন না বলে তাঁর অভিযোগ।
এ প্রসঙ্গে হারিছ মিয়ার কাছে জানতে চাইলে বলেন, ‘আমি আমার বোনকে ঠকায়নি।
আমি আড়াই শতক জায়গা অন্য এক লোকের কাছ থেকে কিনেছি।
এ জায়গা আমাকে ওই লোক বুঝিয়ে দিচ্ছে না।
তাই আমি আমার বোনকে এ জায়গার দখল দিতে পারছি না।
বাকি আড়াই শতক জায়গা বোনের দখলেই আছে।’
আড়াই শতক জায়গা দখলে থাকার কথা অস্বীকার করেন রাশিদা।
তিনি জানান, এ জায়গা তাঁর দুই ভাই যোগসাজশে দখল করে আছেন।
কিন্তু হারিছ মিয়া রাশিদার কথাও অস্বীকার করে বলেন, ‘আমার দখলে কোনো সম্পত্তি নেই।
আর আমার বোন কেনার সময় ১০ হাজার টাকা কম দিয়েছিল।’
তিনি বলেন, ‘বিক্রেতা বাকি আড়াই শতক দিলে আমি আমার বোনকে ফেরত দেব।’
রাশিদা বলেন, এ পুরো সম্পত্তি তাঁর ভাইয়ের দখলেই আছে।
তাঁর ভাইকে সরল বিশ্বাসে এ জমি দিয়ে রেখেছিলেন।
কিন্তু ভাই তাঁর সঙ্গে বিশ্বাসঘাতকতা করেছেন।
তাঁর অভাব-অনটনের সংসারে এখন এই এক খণ্ড জমির মূল্য অনেক।
তিনি কিছুতেই তাঁর কেনা জমি হারাতে চান না।
নারী হয়ে জন্মেছেন বলে আপন ভাইয়েরাও অবলা-অসহায় ভাবছেন, এর অবসান চান তিনি।
তিনি তাঁর অধিকার ফিরে পেতে চান।
পাদটীকা: ফৌজদারি কার্যবিধির ১০৭ ধারা অনুসারে শান্তিরক্ষার জন্য মুচলেকার বিধান রয়েছে।
এ ধারায় বলা হয়েছে, যে ক্ষেত্রে কোনো জেলা ম্যাজিস্ট্রেট বা কোনো নির্বাহী ম্যাজিস্ট্রেট খবর পান যে কোনো ব্যক্তি সম্ভবত কোনো শান্তিভঙ্গের কোনো কাজ করবে বা এমন কোনো বেআইনি কাজ করবে যার জন্য শান্তি ভঙ্গ হতে পারে, তাহলে ওই ব্যক্তিকে কেন অনধিক এক বছরের জন্য জামিনদারসহ বা ছাড়া একটি মুচলেকা সম্পাদনের আদেশ দেওয়া হবে না, এর কারণ দর্শাতে বলতে পারে।
প্রয়োজনে কোনো এখতিয়ারবিহীন ম্যাজিস্ট্রেট কারণ লিপিবদ্ধ করে দায়ী ব্যক্তির বিরুদ্ধে গ্রেপ্তারি পরোয়ানা জারি করতে পারেন এবং কারণসহ উপযুক্ত ম্যাজিস্ট্রেটের কাছে পাঠাতে পারেন।
ভূমি জরিপের ক্ষেত্রে অনেকগুলো ধাপ পার হতে হয়।
যেমন, ট্রাভার্স সার্ভে, কিস্তোয়ার, খানাপুরি, বুঝারত, খানাপুরি কাম বুঝারত, তসদিক বা অ্যাটেস্টেশন, খসড়া রেকর্ড প্রকাশনা, চূড়ান্ত প্রকাশনা।
খসড়া প্রকাশনার সময় হয়তো রেকর্ডে কোনো ভুলভ্রান্তি থাকতে পারে।
খসড়া পাবলিকেশন্স যাকে সংক্ষেপে ডিপি বলা হয়।
এ পর্যায়ে কারও কোনো অভিযোগ থাকলে তা উত্থাপনের সুযোগ থাকে।
কোনো ভূমির জরিপ চলাকালে কারও কোনো অভিযোগ থাকলে প্রতিকার চাওয়ার সুযোগ রয়েছে।
প্রজাস্বত্ব বিধিমালার ৩০ ও ৩১ বিধিতে আপত্তি ও আপিলের সুযোগ রয়েছে।
কোনো ভূমি জরিপের প্রকাশিত খসড়া খতিয়ান সম্পর্কে কারও কোনো আপত্তি বা দাবি থাকলে সরকার-নির্ধারিত ১০ টাকার কোর্ট ফি দিয়ে আপত্তি দায়ের করা যাবে।
এটিই ৩০ বিধির আপত্তি।
এই স্তরে সরকারি সেবা প্রদানে নিয়োজিত কর্মকর্তা হলেন সংশিষ্ট আপত্তি অফিসার বা সহকারী সেটেলমেন্ট অফিসার বা উপজেলা সেটেলমেন্ট অফিসার।
দেওয়ানি কার্যবিধি অনুসরণে এটি একটি বিচারিক কার্যক্রম।
পক্ষগণ নিজে অথবা প্রয়োজনে মনোনীত প্রতিনিধির মাধ্যমে নিজ নিজ দাবি আপত্তি অফিসারের কাছে উত্থাপন করতে পারেন।
এই স্তরে দাখিলকৃত আপত্তি কেসগুলো নিষ্পত্তির জন্য সেটেলমেন্ট অফিসারের অধস্তন সহকারী সেটেলমেন্ট অফিসারের কাছে পাঠাবেন এবং দায়িত্বপ্রাপ্ত অফিসার নোটিশের মাধ্যমে বাদী-বিবাদীপক্ষকে হাজির করে পক্ষ-বিপক্ষের বক্তব্য শুনবেন ও বিশ্লেষণপূর্বক রায় প্রদান করবেন এবং অবশ্যই রায় মোতাবেক রেকর্ড সংশোধন করবেন।
আপত্তি কেসের রায় দ্বারা কোনো পক্ষ সংক্ষুব্ধ হলে তিনি রায় প্রদানের ৩০ দিনের মধ্যে নির্ধারিত ফরমে ও নির্ধারিত ফি প্রদান করে সিনিয়র সহকারী সেটেলমেন্ট অফিসারের কাছে ৩১ বিধিতে আপিল দায়ের করতে পারেন।
আপিল অফিসার সংশিষ্ট পক্ষগণকে নোটিশ প্রদান করে এবং ব্যক্তিগতভাবে ক্ষমতাপ্রাপ্ত প্রতিনিধির মাধ্যমে শুনানির সুযোগ প্রদান করে আপিল নিষ্পত্তি করবেন।
আপিল রায় মোতাবেক প্রয়োজনে খতিয়ান সংশোধন করা হয়।
আইন পেশা হচ্ছে পৃথিবীর সব অভিজাত পেশার অন্যতম।
আর এ অভিজাত পেশার মানুষগুলোর নামের আগে ‘বিজ্ঞ’ শব্দটি ব্যবহার করতে হয়।
অর্থাৎ ‘বিজ্ঞ আইনজীবী’ বলার মাধ্যমে এ পেশার আভিজাত্যকে ফুটিয়ে তোলা হয় অনিপুণ সৌন্দর্যে।
তাই এ পেশার মানুষগুলো হবে সমাজের অনুসরণীয় মডেল।
আমাদের প্রচলিত আইনে বিজ্ঞ আইনজীবীদের জন্য একটি পোশাকও নির্ধারণ করে দেওয়া হয়েছে।
আমাদের প্রচলিত সিভিল রুলস অ্যান্ড অর্ডারে (সিআরও) নিম্ন আদালতের বিজ্ঞ আইনজীবীদের জন্য ৩৭(ম) অধ্যায়ের বিধি: ৮২৫ এবং ৮২৬-এ নির্ধারিত পোশাকের কথা বলা হয়েছে।
সেখানে সুস্পষ্ট ভাষায় বলা হয়েছে, নিম্ন আদালতের বিজ্ঞ আইনজীবীরা কালো কোট এবং গাউনের সঙ্গে ‘কালো রঙের প্লেইন টাই’ পরিধান করবেন এবং হাইকোর্ট রুলস ও অ্যাপিলেট ডিভিশন রুলস-১৯৮৮-এর আদেশ-৪, বিধি: ৩৮-এ দ্ব্যর্থহীন ভাষায় বলা হয়েছে, ‘উচ্চ আদালতের (সুপ্রিম কোর্টের) বিজ্ঞ আইনজীবীরা সাদা শার্টের বিশেষ কলারের সঙ্গে “সাদা ব্যান্ড” পরিধান করিবেন।’
সুতরাং এটা একবারেই পরিষ্কার যে নিম্ন আদালতের বিজ্ঞ আইনজীবীরা ‘টাই’ পরিধান করবেন এবং উচ্চ আদালতের তালিকাভুক্ত বিজ্ঞ আইনজীবীরা ‘সাদা ব্যান্ড’ পরিধান করবেন।
এখানে ‘টাই’ এবং ‘ব্যান্ড’-কে সুনির্দিষ্টভাবে আলাদা করা হয়েছে, যেখানে কোনো দ্ব্যর্থবোধকতার সুযোগ নেই।
এবং সিভিল রুলস অ্যান্ড অর্ডারের বিধি ৮২৬-এ এভাবে শুরু করা হয়েছে: নিম্ন আদালতের বিজ্ঞ আইনজীবীদের সম্পূর্ণ স্বতন্ত্র পোশাক ‘বাধ্যতামূলকভাবে পরিধান করিতে হইবে।’
আইনে ‘করবই’ শব্দটি ব্যবহার করা হয়েছে, যা বাধ্যবাধকতাকেই নির্দেশ করে।
কিন্তু অত্যন্ত দুঃখজনক হলেও সত্য যে আইনের এমন পরিষ্কার বিধান থাকা সত্ত্বেও তা বাস্তবে মানা হচ্ছে না, যা আইনজীবীদের আভিজাত্য ও সুনামের সঙ্গে সামঞ্জস্যপূর্ণ নয়।
অনেকে উচ্চ আদালতের তালিকাভুক্ত না হওয়া সত্ত্বেও ‘সাদা ব্যান্ড’ পরে দিব্যি শুনানি করে বেড়াচ্ছেন।
আবার এ-ও দেখা যায় যে অনেকে বাংলাদেশ বার কাউন্সিলের সনদ না থাকা সত্ত্বেও কালো কোট, কালো টাই ও কালো গাউন পরে বিভিন্ন কোর্টের সামনে নিয়মিত হাজির হয়ে শুনানি করছেন, যা অত্যন্ত দুঃখজনক, দৃষ্টিকটু ও প্রচলিত আইনবিরোধী।
তাই এ ক্ষেত্রে আমার নিবেদন, আইনের এ বিধানগুলো বাস্তবায়নের জন্য আইজীবী সমিতিগুলো প্রয়োজনীয় পদক্ষেপ নেবে, যেন সাধারণ বিচারপ্রার্থী ব্যক্তিরা বিভ্রান্ত না হন।
পাশাপাশি এ পেশার আভিজাত্যেও যেন আঁচড় না লাগে।
জাহিদ আহমেদ
আইনজীবী, ঢাকা জজকোর্ট
বঙ্গবন্ধু শেখ মুজিবুর রহমান ২৫ মার্চে তাঁর গ্রেপ্তার সম্পর্কে বিস্তারিত বলেন মার্কিন সাংবাদিক ডেভিড ফ্রস্টকে।
এই সাক্ষাৎকার ১৮ জানুয়ারি ১৯৭২ নিউইয়র্কের টিভিতে সম্প্রচার করা হয়েছিল।
ফ্রস্ট জানতে চেয়েছিলেন ...সেই রাতের কথা আপনি বলুন।
আপনি গ্রেপ্তার হলেন।
কেন আপনি নিজের বাড়ি ছেড়ে অপর কোথাও গেলেন না এবং গ্রেপ্তার বরণ করলেন?
উত্তরে বঙ্গবন্ধু বলেছিলেন, সে-সন্ধ্যায় আমার বাড়ি পাকিস্তান সামরিক জান্তার কমান্ডো বাহিনী ঘেরাও করেছিল।
ওরা আমাকে হত্যা করতে চেয়েছিল।
প্রথমে ওরা ভেবেছিল, আমি বাড়ি থেকে বেরিয়ে এলে ওরা আমায় হত্যা করবে এবং প্রচার করে দেবে যে, ওরা যখন আমার সঙ্গে রাজনৈতিক আপসের আলোচনা করছিল, তখন বাংলাদেশের চরমপন্থীরাই আমাকে হত্যা করেছে।
আমি বাড়ি থেকে বেরোনো, না বেরোনো নিয়ে চিন্তা করলাম।
আমি জানতাম, পাকিস্তানি বাহিনী এক বর্বর বাহিনী।
আমি স্থির করলাম: আমি মরি, তাও ভালো, তবু আমার প্রিয় দেশবাসী রক্ষা পাক।
ফ্রস্ট: আপনি হয়তো কলকাতা চলে যেতে পারতেন।
শেখ মুজিবুর: আমি ইচ্ছা করলে যেকোনো জায়গায় যেতে পারতাম।
কিন্তু আমার দেশবাসীকে পরিত্যাগ করে আমি কেমন করে যাব?
আমি তাদের নেতা।
আমি সংগ্রাম করব।
মৃত্যুবরণ করব।
পালিয়ে কেন যাব?
দেশবাসীর কাছে আমার আহ্বান ছিল: তোমরা প্রতিরোধ গড়ে তোলো।
(সরদার ফজলুল করিম অনূদিত রুমীর আম্মা ও অন্যান্য প্রবন্ধ, পৃ.৭২)
তাঁর গ্রেপ্তার সম্পর্কে পাকিস্তানি সাংবাদিক আহমেদ সালিম লিখেছেন, জেনারেল টিক্কা খানের এডিসি মেজর অব. এস জি জিলানির ভাষ্যমতে, গ্রেপ্তারের পর শেখ মুজিবকে রাখা হয়েছিল ঢাকা ক্যান্টনমেন্টে (মুজিবকে গ্রেপ্তার অভিযানের নেতৃত্বদানকারী ব্রিগেডিয়ার জেড এ খানের মতে, তাঁকে গ্রেপ্তার করে প্রথমে অ্যাসেম্বলি ভবনের একটি কক্ষে আনা হয়।
আগরতলা ষড়যন্ত্র মামলার সময় যেখানে তাঁকে রাখা হয়েছিল)।
আমাদের ভয় হচ্ছিল, কোনো বিদেশী রাষ্ট্র বিশেষভাবে ভারত তাঁকে পালিয়ে যেতে সাহায্য করার চেষ্টা নিতে পারে।
তাঁর অবস্থান গোপন রাখা হয়েছিল এবং এক জায়গাতেও তাঁকে রাখা হতো না।
তাঁকে পশ্চিম পাকিস্তানে পাঠাবার ব্যবস্থা দুইবার বাতিল করা হয়েছিল, এই ভয় থেকে যে, খবরটি ভারতে পাচার হয়ে গেছে।
এবং মধ্য আকাশে বিমানকে ভারত ধাওয়া করতে পারে।
এক সাংবাদিক টিক্কা খানকে জিজ্ঞেস করেছিলেন, আপনি শেখ মুজিবকে গ্রেপ্তার করেছিলেন কেন?
টিক্কা খান জবাব দিয়েছিলেন, “আমার কো-অর্ডিনেশন অফিসার একটি তিন ব্যান্ড রেডিও নিয়ে ছুটতে ছুটতে এসে বলেছিল, ‘স্যার, শুনুন!
শেখ সাহেব স্বাধীনতা ঘোষণা করছেন।
এবং আমি নিজে রেডিওর এক বিশেষ ফ্রিকোয়েন্সিতে সেই স্বাধীনতার ঘোষণা শুনি।
...তাই তাঁকে গ্রেপ্তার করা ছাড়া আর কোনো বিকল্প ছিল না।
সাংবাদিক জানতে চাইলেন, “তাজউদ্দিন আহমদের সঙ্গে শেখ মুজিবও যদি ভারতে যেতেন তবে সেক্ষেত্রে আপনি কি করতেন স্যার?”
“আমি খুব ভালো করে জানি মুজিবের মতো একজন নেতা তাঁর জনগণকে পরিত্যাগ করবে না।
আমি গোটা ঢাকা শহরে তাঁকে খুঁজে বেড়াতাম এবং একটি বাড়িও তল্লাশির বাইরে রাখতাম না।
তাজউদ্দীন অথবা তাঁর মতো অন্য নেতাদের গ্রেপ্তারের কোনো অভিপ্রায় আমার ছিল না।
সে কারণেই তাঁরা এত সহজে ঢাকা ছেড়ে যেতে পেরেছিল।”
সূত্র: মফিদুল হক অনূদিত আহমেদ সালিমের পাকিস্তানের কারাগারে শেখ মুজিবের বন্দী জীবন।
একাত্তরের মধ্য ফেব্রুয়ারিতে পূর্ব পাকিস্তানের গভর্নর ও সামরিক আইন প্রশাসক লে. জে. সাহেবজাদা ইয়াকুব খান পূর্ব পাকিস্তানের পরিস্থিতি নিয়ন্ত্রণে একটি পরিকল্পনা তৈরি করেন।
এর নাম দেওয়া হয়েছিল অপারেশন ব্লিটৎস।
কিন্তু বাঙালি দমনে সামরিক শক্তি প্রয়োগে তিনি রাজি ছিলেন না।
৫ মার্চ তিনি পদত্যাগ করেন।
দুই দিন পরই তাঁর উত্তরসূরি হিসেবে যোগ দেন বেলুচিস্তানের কসাইখ্যাত জেনারেল টিক্কা খান।
১৬ মার্চ জেনারেল রাও ফরমান আলী ও জেনারেল খাদিম হোসেন রাজাকে নতুন নীলনকশা তৈরির নির্দেশ দেন।
১৮ মার্চ সকালে তাঁরা অপারেশন সার্চলাইটের বিস্তারিত পরিকল্পনা করেন।
জেনারেল রাও অপারেশনের পরিধি, সাফল্যের শর্ত ইত্যাদি বিষয় আর জেনারেল খাদেম হোসেন রাজা বিভিন্ন ব্রিগেড ও ইউনিটের দায়িত্ব ও করণীয় নির্ধারণ করেন।
এই অপারেশনের মৌলিক বিষয়গুলো ছিল:
সব গুরুত্বপূর্ণ শহরে একত্রে আক্রমণ পরিচালনা করা হবে।
আক্রমণ রাতে পরিচালনা করা হবে।
যেহেতু পূর্ব পাকিস্তানে অবস্থিত সৈনিকদের প্রায় ৬০ শতাংশ বাঙালি, তাই অপারেশনের বিষয়টি যত দূর সম্ভব শেষ মুহূর্ত পর্যন্ত গোপন রাখা হবে।
পাকিস্তানের সঙ্গে বহির্বিশ্বের সব ধরনের গুরুত্বপূর্ণ যোগাযোগ (আকাশ, নৌপথসহ) বিচ্ছিন্ন করা হবে।
বেতারব্যবস্থার নিয়ন্তণ গ্রহণ করা হবে এবং সব অনুষ্ঠান মার্শাল ল কর্তৃপক্ষ পরিচালনা করবে।
গুরুত্বপূর্ণ আওয়ামী লীগ নেতাদের গ্রেপ্তার করা হবে।
ঢাকা বিশ্ববিদ্যালয়ের ছাত্রাবাসগুলো দুষ্কৃতকারী ও অস্ত্রের জন্য তল্লাশি করা হবে।
পূর্ব পাকিস্তানে সব বেসামরিক প্রশাসন অচল ও অস্তিত্বশূন্য হয়ে পড়ায় সামরিক অপারেশন বেসামরিক প্রশাসনের সাহায্যার্থে পরিচালিত হবে না, বরং গৃহযুদ্ধ বিবেচনায় সরাসরি সামরিক বাহিনীর নিয়ন্ত্রণে এই অপারেশন পরিচালনা করা হবে।
বিভিন্ন সেনানিবাসে অবস্থিত বাঙালি সৈনিকদের নিরস্ত্র করা হবে।
এই পরিকল্পনা লেখার জন্য দুই জেনারেল হালকা নীল রঙের অফিশিয়াল প্যাড ব্যবহার করেন আর লেখার কাজটি কাঠপেনসিল দিয়ে সারেন।
পাঁচ পৃষ্ঠাব্যাপী এই পরিকল্পনায় মোট ১৬টি অনুচ্ছেদ ছিল।
পরিকল্পনার ক্রোড়পত্রে ১৬ ব্যক্তির নাম উল্লেখ ছিল, যাঁদের গ্রেপ্তার করতে হবে।
১৯ মার্চ জেনারেল টিক্কা খান এই নীলনকশা অনুমোদন করেন।
২৪ মার্চ ইয়াহিয়া নিশ্চিত হন যে শেখ মুজিব বাঙালির ন্যায্য অধিকারের প্রশ্নে কোনো ছাড় দিতে রাজি নন।
তাই তিনি অপারেশন সার্চলাইট কার্যকর করার চূড়ান্ত অনুমোদন দেন।
২৫ মার্চ সন্ধ্যা ছয়টায় সব ফরমেশন জানানো হয়, অপারেশন ওই রাত একটার পর কোনো একসময় শুরু হবে।
রাত আটটায় ইয়াহিয়া নিঃশব্দে ঢাকা ত্যাগ করেন।
ভুট্টো তখনো হোটেল ইন্টারকন্টিনেন্টালে।
রাত ১১টায় সেনাবাহিনী শহরে ছড়িয়ে পড়তে শুরু করে।
গুলির শব্দে মাঝরাতে ঘুম ভাঙে ঢাকাবাসীর।
ঘুমের মধ্যেই শহীদ হয়ে যায় হাজারো নিরপরাধ মানুষ।
শুরু হয় পাকিস্তান দ্বিখণ্ডিত হওয়ার শেষ দৃশ্য বা বাংলাদেশ জন্মগ্রহণের প্রসববেদনা।
অব. লে. কর্নেল মুহাম্মদ লুৎফুল হকের নিবন্ধ থেকে
একাত্তরে আমাদের একজন যুগমানব এসেছিলেন, সরকার গঠন থেকে শুরু করে পুরো মুক্তিযুদ্ধ পরিচালনায় যিনি অনন্যসাধারণ ভূমিকা রাখেন।
যিনি দলকে ছাড়িয়ে দেশকে ধারণ করেছিলেন আপন সত্তায়;
যিনি সব প্রতিকূলতা অতিক্রম করে স্বাধীনতার স্বপ্নকে বাস্তবে রূপ দিয়েছিলেন।
তিনি তাজউদ্দীন আহমদ।
২৫ মার্চ রাতেই স্বাধীনতাসংগ্রামের প্রধান নেতা বঙ্গবন্ধু শেখ মুজিব পাকিস্তানি বাহিনীর হাতে গ্রেপ্তার হন।
সহকর্মীদের আত্মগোপনে চলে যেতে বললেও তিনি থেকে যান ৩২ নম্বরের বাড়িটিতে, যেখান থেকে ১ থেকে ২৫ মার্চ পরিচালিত হয়েছে সমগ্র দেশ।
তাঁর আশঙ্কা ছিল, পাকিস্তানি সেনারা তাঁকে না পেয়ে গোটা শহর জ্বালিয়ে দেবে।
৩ এপ্রিল দিল্লিতে ভারতের প্রধানমন্ত্রী ইন্দিরা গান্ধীর সঙ্গে বৈঠককালেই তাজউদ্দীন আহমদ মনস্থির করেছিলেন, সংগ্রাম সফল করতে হলে আইনানুগ সরকার গঠনের বিকল্প নেই।
সরকার গঠিত না হলে বহির্বিশ্বের সহায়তা পাওয়া যাবে না।
কীভাবে সরকার গঠিত হবে, কারা সেই সরকারে থাকবেন—সেই প্রশ্নের জবাবও অজানা ছিল না এই বিচক্ষণ রাজনীতিকের।
মার্চে অসহযোগ আন্দোলন চলাকালে বঙ্গবন্ধু শেখ মুজিব দলের সভাপতি, সাধারণ সম্পাদক ও চার সহসভাপতিকে নিয়ে হাইকমান্ড গঠন করেছিলেন।
তাজউদ্দীন আহমদ ঠিক করলেন, তাঁরাই হবেন সরকারের প্রধান কান্ডারি।
দিল্লি থেকে ফিরে তিনি দলের অন্যান্য কেন্দ্রীয় নেতার খোঁজে বের হন, কেউ কেউ তখন কলকাতায় পৌঁছে গেছেন।
১০ এপ্রিল বলা যায়, তাঁর একক উদ্যোগে বঙ্গবন্ধু শেখ মুজিবুর রহমানের নেতৃত্বে স্বাধীন বাংলাদেশ সরকার গঠিত হলো।
বঙ্গবন্ধুর অনুপস্থিতিতে সৈয়দ নজরুল ইসলাম হলেন ভারপ্রাপ্ত রাষ্ট্রপতি এবং প্রধানমন্ত্রী তাজউদ্দীন আহমদ।
সরকারের অন্য সদস্যরা হলেন ক্যাপ্টেন মনসুর আলী (অর্থ), খন্দকার মোশতাক আহমদ (পররাষ্ট্র ও আইন এবং এ এইচ এম কামরুজ্জামান (স্বরাষ্ট্র, ত্রাণ ও পুনর্বাসন)।
এই মন্ত্রিসভা গঠনে তাজউদ্দীন আহমদ সবচেয়ে বেশি বিরোধিতার সম্মুখীন হয়েছিলেন আওয়ামী লীগের যুব নেতৃত্বের কাছ থেকে।
তাঁদের দাবি ছিল, বিপ্লবী কাউন্সিল গঠন করে মুক্তিযুদ্ধ পরিচালনা করতে হবে।
কিন্তু আন্তর্জাতিক পরিমণ্ডলে তা গ্রহণযোগ্য হতো না।
বিশেষ করে, গণতান্ত্রিক দেশগুলো এ ধরনের কাঠামোকে সন্দেহের চোখে দেখত।
বাংলাদেশের স্বাধীনতার পক্ষে প্রধান যুক্তি ছিল নির্বাচিত জনপ্রতিনিধিদের হাতে ক্ষমতা হস্তান্তরে পাকিস্তানি শাসক চক্রের অস্বীকৃতি।
সে ক্ষেত্রে নির্বাচিত প্রতিনিধিদের নিয়ে সরকার গঠনই ছিল উত্তম পথ।
নির্বাচিত জনপ্রতিনিধিদের (জাতীয় ও প্রাদেশিক পরিষদ) অধিকাংশ তাজউদ্দীন আহমদের নেতৃত্বের প্রতি আস্থাশীল না হলেও তাঁর অকাট্য যুক্তি মেনে নিতে বাধ্য হন।
এ ক্ষেত্রে যে মানুষটি তাঁকে নীরবে ও সরবে সমর্থন করে গেছেন, তিনি সৈয়দ নজরুল ইসলাম।
আসলে বঙ্গবন্ধুর অনুপস্থিতিতে যুদ্ধের কর্তৃত্ব ও নেতৃত্ব এককভাবে নিজেদের হাতে নিতে চেয়েছিলেন যুবনেতারা।
আওয়ামী লীগের বাইরের কাউকে মুক্তিযুদ্ধের সাংগঠনিক প্রক্রিয়ায় যুক্ত করতেও প্রবল আপত্তি ছিল তাঁদের।
কিন্তু তাজউদ্দীন আহমদ তাঁদের কথা আমলে না নিয়ে সব পথ ও মতের লোকদের নিয়ে গড়ে তুলেছিলেন মুজিবনগর সরকারের প্রশাসনিক ও সামরিক কাঠামো।
বিলম্বে হলেও সর্বদলীয় উপদেষ্টা পরিষদ গঠনও ছিল তাঁর রাজনৈতিক দূরদর্শিতার পরিচয়।
পৃথিবীতে মাত্র দুটি দেশের স্বাধীনতার আনুষ্ঠানিক ঘোষণাপত্র আছে—বাংলাদেশ ও মার্কিন যুক্তরাষ্ট্র।
১০ এপ্রিল ছয় সদস্যের সরকার গঠনের পাশাপাশি স্বাধীনতার ঘোষণাপত্রও জারি হয়।
পরদিন ১১ এপ্রিল বাংলাদেশের প্রধানমন্ত্রী তাজউদ্দীন আহমদ দেশবাসীর উদ্দেশে বেতারে ভাষণ দেন, যা আকাশবাণী থেকে একাধিকবার প্রচারিত হয়।
এই প্রথম দেশ ও বিদেশের মানুষ জানল, বাংলাদেশের মুক্তিসংগ্রাম পরিচালনার লক্ষ্যে একটি আইনানুগ সরকার গঠিত হয়েছে।
এই ভাষণে তাজউদ্দীন আহমদ বলেন, ‘পাকিস্তান আজ মৃত এবং অসংখ্য আদমসন্তানের লাশের তলায় তার কবর রচিত হয়েছে।
...সাড়ে সাত কোটি বাঙালি অজেয় মনোবল ও সাহসের মাধ্যমে স্বাধীন বাংলাদেশের জন্ম দিয়েছে এবং প্রতিদিন হাজার হাজার বাঙালি সন্তান রক্ত দিয়ে এই শিশুরাষ্ট্রকে লালিত-পালিত করছেন।
দুনিয়ার কোনো জাতি এই নতুন শক্তিকে ধ্বংস করতে পারবে না।’
স্বাধীন বাংলাদেশ সরকার গঠিত হলো।
কোথায় এই সরকার, কীভাবে কাজ করছে তারা, সেটি দেখাতে তো একটি বিশ্বস্ত প্রমাণ চাই।
পাকিস্তান সরকার অপপ্রচার চালিয়ে যাচ্ছে যে বাংলাদেশ সরকারের অস্তিত্ব নেই;
ওটি কেবল ভারতের প্রচারণা।
সে কারণেই দেখাতে হবে, বাংলাদেশের মাটিতেই স্বাধীন-সার্বভৌম বাংলাদেশ সরকার কাজ করছে।
শপথ গ্রহণের স্থান হিসেবে বেছে নেওয়া হলো পশ্চিমবঙ্গের সীমান্তবর্তী কুষ্টিয়া জেলার বৈদ্যনাথতলার আম্রকাননকে।
এলাকাটির তিন দিকে ভারত।
তাই পাকিস্তানি বিমান হামলার আশঙ্কা ছিল না।
১৬ এপ্রিল কলকাতা প্রেসক্লাবে এসে বাংলাদেশ সরকারের দুই প্রতিনিধি আবদুল মান্নান ও আমীর উল ইসলাম শপথ গ্রহণ অনুষ্ঠানে যাওয়ার জন্য সাংবাদিকদের আমন্ত্রণ জানান।
তাঁদের বলা হলো, পরদিন সকাল আটটায় প্রেসক্লাব থেকে গাড়ি রওনা হবে।
কাউকে জানানো হলো না কোথায় যেতে হবে।
নির্ধারিত সময়ে সাংবাদিকদের গাড়িবহর এসে বৈদ্যনাথতলায় এসে পৌঁছাল।
এর আগেই এসেছিলেন বাংলাদেশ সরকারের প্রতিনিধি, জাতীয় ও প্রাদেশিক পরিষদের সদস্য, সরকারি কর্মকর্তারা।
এসেছিলেন মুক্তিযুদ্ধের প্রধান সেনাপতি কর্নেল (অব.) আতাউল গনি ওসমানী।
এরপর এলেন ইপিআর ও আনসার বাহিনীর সদস্যরা।
এলেন আশপাশের এলাকা থেকে কয়েক হাজার মানুষ।
প্রথমে কোরআন তেলাওয়াত হলো।
তারপর বাংলাদেশের মানচিত্রশোভিত জাতীয় পতাকা উত্তোলন করা হলো।
স্থানীয় চার তরুণ গাইলেন জাতীয় সংগীত ‘আমার সোনার বাংলা আমি তোমায় ভালোবাসি...।’
জাতীয় পরিষদের চিফ হুইপ অধ্যাপক ইউসুফ আলী মুহুর্মুহ স্লোগান ও করতালির মধ্যে স্বাধীনতার ঘোষণাপত্র পাঠ এবং শপথ অনুষ্ঠান পরিচালনা করলেন।
শপথ গ্রহণের পর সাংবাদিকদের উদ্দেশে নবগঠিত রাষ্ট্রের ভারপ্রাপ্ত রাষ্ট্রপতি ভাষণ দেন এবং প্রধানমন্ত্রী সাংবাদিকদের উদ্দেশে আট পৃষ্ঠার একটি বিবৃতি পাঠ করেন।
তাঁরা বাংলাদেশের মুক্তিসংগ্রামে বিশ্ববাসীর সহায়তার আহ্বান জানালেন।
এরপর তাজউদ্দীন আহমদ সাংবাদিকদের বিভিন্ন প্রশ্নের জবাব দেন।
সাংবাদিকেরা জানতে চান, বাংলাদেশের রাজধানী কোথায়?
জবাবে তিনি বলেন, ‘মুজিবনগর।’
মুজিবনগর ছিল স্বাধীন বাংলাদেশের প্রথম রাজধানী;
আক্ষরিক ও রূপক—দুই অর্থেই।
যুদ্ধকালীন সরকার নয় মাস এই মুজিবনগরেই তাদের কার্যক্রম পরিচালনা করেছে।
নিয়েছে দেশ গঠন ও উন্নয়নের স্বল্প, মধ্য ও দীর্ঘমেয়াদি পরিকল্পনা।
বাংলাদেশের স্বাধীনতাসংগ্রামের দীর্ঘ পথচলায় যে কটি তারিখ নক্ষত্রের মতো জ্বলজ্বল করছে, নিঃসন্দেহে ১৭ এপ্রিল সেগুলোর মধ্যে অন্যতম।
স্বাধীন বাংলাদেশের প্রথম সরকারের আনুষ্ঠানিক শপথ নেওয়ার দিন।
২৩ মার্চ ২০১১, ঢাকা
মুজিবনগর, বাংলাদেশ
১০ই এপ্রিল, ১৯৭১
যেহেতু একটি সংবিধান প্রণয়নের উদ্দেশ্যে প্রতিনিধি নির্বাচনের জন্য ১৯৭০ সনের ৭ই ডিসেম্বর হইতে ১৯৭১ সনের ১৭ই জানুয়ারি পর্যন্ত বাংলাদেশে অবাধ নির্বাচন অনুষ্ঠিত হয়,
যেহেতু এই নির্বাচনে বাংলাদেশের জনগণ ১৬৯ জন প্রতিনিধির মধ্যে আওয়ামী লীগদলীয় ১৬৭ জনকে নির্বাচিত করেন,
যেহেতু সংবিধান প্রণয়নের উদ্দেশ্য জেনারেল ইয়াহিয়া খান জনগণের নির্বাচিত প্রতিনিধিগণকে ১৯৭১ সনের ৩রা মার্চ তারিখে মিলিত হইবার জন্য আহ্বান করেন,
যেহেতু এই আহূত পরিষদ-সভা স্বেচ্ছাচারী ও বেআইনিভাবে নির্দিষ্টকালের জন্য স্থগিত করা হয়,
যেহেতু পাকিস্তানি কর্তৃপক্ষ তাহাদের প্রতিশ্রুতি রক্ষার পরিবর্তে এবং বাংলাদেশের প্রতিনিধিগণের সহিত আলোচনা অব্যাহত থাকা অবস্থায় একটি অন্যায় ও বিশ্বাসঘাতকতামূলক যুদ্ধ ঘোষণা করে,
যেহেতু এইরূপ বিশ্বাসঘাতকতামূলক আচরণের পরিপ্রেক্ষিতে বাংলাদেশের সাড়ে সাত কোটি মানুষের অবিসম্বাদিত নেতা বঙ্গবন্ধু শেখ মুজিবুর রহমান বাংলাদেশের জনগণের আত্মনিয়ন্ত্রণের আইনানুগ অধিকার প্রতিষ্ঠার লক্ষ্যে ১৯৭১ সনের ২৬শে মার্চ তারিখে ঢাকায় যথাযথভাবে স্বাধীনতার ঘোষণা প্রদান করেন এবং বাংলাদেশের মর্যাদা ও অখণ্ডতা রক্ষার জন্য বাংলাদেশের জনগণের প্রতি উদাত্ত আহ্বান জানান,
যেহেতু একটি বর্বর ও নৃশংস যুদ্ধ পরিচালনায় পাকিস্তানি কর্তৃপক্ষ, অন্যান্যের মধ্যে বাংলাদেশের বেসামরিক ও নিরস্ত্র জনগণের উপর নজিরবিহীন নির্যাতন ও গণহত্যার অসংখ্য অপরাধ সংঘটন করিয়াছে এবং এখনও অনবরত করিয়া চলিতেছে,
যেহেতু পাকিস্তান সরকার একটি অন্যায় যুদ্ধ চাপাইয়া দিয়া, গণহত্যা করিয়া এবং অন্যান্য দমনমূলক কার্যকলাপের মাধ্যমে বাংলাদেশের প্রতিনিধিগণের পক্ষে একত্রিত হইয়া একটি সংবিধান প্রণয়ন এবং নিজেদের জন্য একটি সরকার প্রতিষ্ঠা করা অসম্ভব করিয়া তুলিয়াছে,
যেহেতু বাংলাদেশের জনগণ তাহাদের বীরত্ব, সাহসিকতা ও বিপ্লবী উদ্দীপনার মাধ্যমে বাংলাদেশের ভূখণ্ডের উপর তাহাদের কার্যকর কর্তৃত্ব প্রতিষ্ঠা করিয়াছে।
সেহেতু আমরা বাংলাদেশের নির্বাচিত প্রতিনিধিগণ, বাংলাদেশের সর্বোচ্চ ক্ষমতার অধিকার জনগণ কর্তৃক আমাদিগকে প্রদত্ত কর্তৃত্বের মর্যাদা রক্ষার্থে নিজেদের সমন্বয়ে যথাযথভাবে একটি গণপরিষদরূপে গঠন করিলাম,
পারস্পরিক আলোচনা করিয়া, এবং
বাংলাদেশের জনগণের জন্য সাম্য, মানবিক মর্যাদা ও সামাজিক সুবিচার নিশ্চিত করণার্থ,
সার্বভৌম গণপ্রজাতন্ত্র রূপে বাংলাদেশের প্রতিষ্ঠা ঘোষণা করিলাম এবং তদ্দ্বারা বঙ্গবন্ধু শেখ মুজিবুর রহমান কর্তৃক ইতোপূর্বে ঘোষিত স্বাধীনতা দৃঢ়ভাবে সমর্থন ও অনুমোদন করিলাম,
এতদ্দ্বারা দৃঢ়ভাবে ঘোষণা ও সিদ্ধান্ত গ্রহণ করিতেছি যে, সংবিধান প্রণীত না হওয়া পর্যন্ত বঙ্গবন্ধু শেখ মুজিবুর রহমান প্রজাতন্ত্রের রাষ্ট্রপতি থাকিবেন এবং সৈয়দ নজরুল ইসলাম প্রজাতন্ত্রের উপ-রাষ্ট্রপতি থাকিবেন,
রাষ্ট্রপতি প্রজাতন্ত্রের সকল সশস্ত্র বাহিনীর সর্বাধিনায়ক হইবেন,
ক্ষমা প্রদর্শনের ক্ষমতাসহ সকল নির্বাহী ও আইন প্রণয়ন ক্ষমতা প্রয়োগ করিবেন,
একজন প্রধানমন্ত্রী নিয়োগ এবং তাহার বিবেচনায় প্রয়োজনীয় অন্যান্য মন্ত্রী নিয়োগ ক্ষমতার অধিকারী হইবেন,
কর আরোপণ ও অর্থ ব্যয়ন ক্ষমতার অধিকারী হইবেন,
গণপরিষদ আহ্বান ও মূলতবিকরণ ক্ষমতার অধিকারী হইবেন,
বাংলাদেশের জনগণকে একটি নিয়মতান্ত্রিক ও ন্যায়ানুগ সরকার প্রদানের লক্ষ্যে প্রয়োজনীয় অন্যান্য সকল কার্য করিতে পারিবেন।
আমরা বাংলাদেশের জনগণের নির্বাচিত প্রতিনিধিগণ আরও সিদ্ধান্ত গ্রহণ করিতেছি যে, কোন কারণে রাষ্ট্রপতি না থাকা বা রাষ্ট্রপতি তাহার কার্যভার গ্রহণ করিতে অসমর্থ হওয়া বা তাহার ক্ষমতা প্রয়োগ করিতে অসমর্থ হওয়ার ক্ষেত্রে রাষ্ট্রপতির উপর এতদ্দ্বারা অর্পিত সমুদয় ক্ষমতা, কর্তব্য ও দায়িত্ব উপ-রাষ্ট্রপতির থাকিবে এবং তিনি উহা প্রয়োগ ও পালন করিবেন।
আমরা আরও সিদ্ধান্ত গ্রহণ করিতেছি যে, জাতিমণ্ডলীর সদস্য হিসেবে আমাদের উপর যে দায় ও দায়িত্ব বর্তাইবে উহা পালন ও বাস্তবায়ন করার এবং জাতিসংঘের সনদ মানিয়া চলার প্রতিশ্রুতি আমরা দিতেছি।
আমরা আরও সিদ্ধান্ত গ্রহণ করিতেছি যে, স্বাধীনতার এই ঘোষণাপত্র ১৯৭১ সালের ২৬শে মার্চ তারিখে কার্যকর হইয়াছে বলিয়া গণ্য হইবে।
আমরা আরও সিদ্ধান্ত করিতেছি যে, এই দলিল কার্যকর করার লক্ষ্যে এবং রাষ্ট্রপতি ও উপ-রাষ্ট্রপতির শপথ পরিচালনার জন্য আমরা অধ্যাপক ইউসুফ আলীকে আমাদের যথাযথ ক্ষমতাপ্রাপ্ত প্রতিনিধি নিয়োগ করিলাম।
অধ্যাপক ইউসুফ আলী
বাংলাদেশের গণপরিষদের ক্ষমতাবলে ও
তদধীনে যথাযথভাবে ক্ষমতাপ্রাপ্ত প্রতিনিধি
১০ এপ্রিল ১৯৭১ তারিখে মুজিবনগরে ঘোষিত ও জারিকৃত এবং ২৩ মে, ১৯৭২ তারিখে বাংলাদেশ গেজেটের অতিরিক্ত সংখ্যায় প্রকাশিত।
৯ এপ্রিল সকালে তাজউদ্দীন আমীর উল ইসলামকে সঙ্গে নিয়ে এক পুরোনো ডাকোটা প্লেনে করে প্রস্তাবিত মন্ত্রিসভার অবশিষ্ট সদস্যদের খুঁজতে বের হন।
মালদহ, বালুরঘাট, শিলিগুড়ি, রূপসা (ধুবড়ীর কাছে) ও শিলচর হয়ে পথে ক্যাপ্টেন মনসুর আলী, আবদুল মান্নান ও সৈয়দ নজরুল ইসলামকে সঙ্গে করে তাজউদ্দীন আগরতলায় পৌঁছালেন ১১ এপ্রিল (একান্ত সাক্ষাৎকার, তাজউদ্দীন আহমদ, ও শরদিন্দু চট্টোপাধ্যায়)।
খন্দকার মোশতাক আহমদ ও কর্নেল ওসমানী আগরতলায় অপেক্ষা করেছিলেন।
এঁদের মধ্যে দুই দিন ধরে বিভিন্ন পর্যায়ে বিস্তর আলাপ-আলোচনা ও বিতর্ক চলার পর অবশেষে তাজউদ্দীন কর্তৃক প্রস্তাবিত মন্ত্রিসভার গঠন ও আয়তন বহাল থাকে।
অবশ্য এই মতৈক্যে পৌঁছানোর স্বার্থে মন্ত্রিসভার ক্ষমতার পরিসরে কিছু গুরুত্বপূর্ণ পরিবর্তন সাধন করা হয়।
পরে ১৭ এপ্রিলে নির্বাচিত পরিষদ সদস্যদের পক্ষ থেকে প্রচারিত পূর্ববর্তী তারিখযুক্ত (১০ এপ্রিলের) ‘স্বাধীনতা আদেশ ঘোষণায়’ শাসনতন্ত্র প্রণীত না হওয়া পর্যন্ত বাংলাদেশ গণপ্রজাতন্ত্রের কার্যনির্বাহী ক্ষমতা, আইন প্রণয়নের ক্ষমতা, প্রধান সেনাপতির ক্ষমতা, এমনকি প্রধানমন্ত্রী ও মন্ত্রিসভার সদস্য নিয়োগের ক্ষমতা রাষ্ট্রপতির অথবা তাঁর অনুপস্থিতিতে অস্থায়ী রাষ্ট্রপতির হাতে অর্পণ করা হয় এবং এই স্বাধীনতা আদেশটি ২৬ মার্চ থেকে কার্যকারিতা লাভ করেছে বলে উল্লেখ করা হয়।
শেখ মুজিবুর রহমানের অনুপস্থিতিতে এবং বিশেষ করে পরবর্তী নেতৃত্ব সম্পর্কে কোনোরূপ সিদ্ধান্তের অভাবে আওয়ামী লীগের নেতৃত্বসংকট যেখানে একরূপ অবধারিত ছিল, সেখানে একটি মন্ত্রিসভার গঠন নিঃসন্দেহে ছিল এক বিরাট রাজনৈতিক অগ্রগতি।
নতুন মন্ত্রিসভা আগরতলা থেকে কলকাতা আসার পর তখনকার অন্যতম মূল প্রচেষ্টা হয়ে দাঁড়ায় নতুন সরকারকে এমনভাবে বহির্বিশ্বের কাছে উপস্থিত করা, যাতে এর পক্ষে বিভিন্ন দেশ থেকে কূটনৈতিক স্বীকৃতি সংগ্রহ করা সম্ভব হয়।
১৭ এপ্রিল বিশ্বের সংবাদমাধ্যমের প্রতিনিধিদের সম্মুখে নবগঠিত মন্ত্রিসভার প্রকাশ্য শপথ গ্রহণ অনুষ্ঠান আয়োজিত হয় বাংলাদেশের দ্রুত সংকুচিত মুক্তাঞ্চলের এক প্রান্তে—কুষ্টিয়ার মেহেরপুর মহকুমার সীমান্তবর্তী গ্রাম বৈদ্যনাথতলায়, যার নতুন নামকরণ হয় ‘মুজিবনগর।’
বাংলার সশস্ত্র বিদ্রোহ তখন সর্বাংশে স্তিমিত।
পাকিস্তানি বাহিনীর দ্রুত অভিযানের মুখে সমগ্র বাংলাদেশের পতন প্রায় সম্পন্ন হওয়ায় বিভিন্ন রাষ্ট্র থেকে কূটনৈতিক স্বীকৃতিলাভের আশা অনিশ্চিতকালের জন্য পিছিয়ে যায়।
তিন সপ্তাহের অধিককাল ধরে পাকিস্তানের হত্যাতাণ্ডব, অগ্নিসংযোগ ও বর্বরতার মুখে বাংলার স্বতঃস্ফূর্ত প্রতিরোধ যখন বিপর্যস্ত, এমনি সময় বিলম্ব সত্ত্বেও মন্ত্রিসভা গঠনের মারফত বাংলাদেশ তার বিঘোষিত স্বাধীনতা বাস্তবায়নের জন্য সঠিক রাজনৈতিক পদক্ষেপ গ্রহণ করে।
সূত্র: মূলধারা ’৭১, ইউপিএল, ঢাকা
আনুষ্ঠানিক আত্মপ্রকাশ
আমরা কলকাতায় ফিরে এসে সরকারের আনুষ্ঠানিক শপথ গ্রহণ অনুষ্ঠানের প্রস্তুতি নেবার জন্য চিন্তাভাবনা করছি।
আমরা সিদ্ধান্ত নিলাম যে, এই অনুষ্ঠান সাংবাদিক সম্মেলনের মাধ্যমে এবং বাংলাদেশের সীমানার ভেতরে হবে।
১৭ এপ্রিলের অনুষ্ঠানের ব্যাপারে ভীষণভাবে গোপনীয়তা রক্ষা করা হল।
...আমি আর মান্নান সাহেব ১৬ তারিখ সন্ধ্যাবেলা কলকাতা প্রেস ক্লাবে গেলাম।
এই প্রথম বাংলাদেশ সরকারের প্রতিনিধিরা প্রকাশ্য সাংবাদিক সম্মেলনে বক্তৃতা করবেন।
লোকে লোকারণ্য প্রেস ক্লাব, তিল ধারণের স্থান নেই।
পরদিন সকালেপ্রেসক্লাব থেকে সাংবাদিকদের নিয়ে রওনা দিলাম।
...সবাইকে নিয়ে আমরা চলেছি বৈদ্যনাথতলাতে।
আমরা সকাল ১১টার দিকে পৌঁছলাম।
আমরা আগে থেকেই আম্রকাননে সবকিছু ঠিক করে রেখেছিলাম।
স্টেজ তৈরি করা হয়েছিল।
...সমস্ত পার্লামেন্ট সদস্যদের পক্ষ থেকে চীফ হুইপ হিসেবে অধ্যাপক ইউসুফ আলীকে প্লেনিপোটেনশিয়ারি নিযুক্ত করে স্বাধীনতার ঘোষণা দেয়া হয়, ইউসুফ আলি সাহেব ঘোষণাপত্রের বাংলা অনুবাদটি পাঠ করেন।
সৈয়দ নজরুল ইসলাম সাহেব, তাজউদ্দীন সাহেব তাঁদের লিখিত বক্তৃতা দিলেন এবং এই বক্তৃতার কপি সাংবাদিকদের দেয়া হল।
সে দিনের শপথগ্রহণ অনুষ্ঠানে আনুষ্ঠানিকভাবে শপথগ্রহণের মাধ্যমে গণপ্রজাতন্ত্রী বাংলাদেশ সরকার প্রতিষ্ঠা লাভ করে।
সাংবাদিকরা কাভার করলেন যে, এটা হল আমাদের সরকারের আনুষ্ঠানিক সূচনা বা আনুষ্ঠানিক আত্মপ্রকাশ।
পঁচিশ মার্চের রাতে জগন্নাথ বিশ্ববিদ্যালয়ের বর্বরতার আলোকচিত্র ধারণ করেছিলেন বুয়েটের প্রয়াত অধ্যাপক ড. নূরূল উল্লা।
এটিই একমাত্র ভিডিও দৃশ্য।
তাঁর জবানিতে স্মৃতিচারণ:
সাতই মার্চের পরে আমাদের বিশ্ববিদ্যালয়ের ছাত্রলীগের কিছু ছেলে এল।
ওঁরা বলল, স্যার একটি অয়্যারলেস স্টেশন তৈরি করতে হবে।’
এরপর ওঁরা একদিন বঙ্গবন্ধুর ধানমন্ডির বাড়িতে নিয়ে গেলেন।
সোফার ওপরে তিনজন বসে ছিলেন।
মাঝখানে বঙ্গবন্ধু।
তাঁর ডানে সৈয়দ নজরুল ইসলাম।
বাঁ পাশে তাজউদ্দীন সাহেব।
পরিচয় শেষে বঙ্গবন্ধু আমাকে এক কোণে ডেকে নিলেন।
বললেন, ‘নূরূল উল্লা আমাকে ট্রান্সমিটার তৈরি করে দিতে হবে।
আমি যাওয়ার বেলায় শুধু একবার আমার দেশবাসীর কাছে কিছু বলে যেতে চাই।
আমি শেষবারের মতো ভাষণ দিয়ে যাব।’
ফিরে এসে আমাদের তড়িৎকৌশল বিভাগের অন্যান্য শিক্ষকের কাছে সব কথা খুলে বললাম।
শুরু হলো আমাদের কাজ।
তৈরি হলো ট্রান্সমিটার।
যদিও এর ব্যবহারের সুযোগ ঘটেনি।
এই সঙ্গেই আমার মাথায় ধারণা এল, যদি কোনো হত্যাকাণ্ড, অগ্নিসংযোগ বা গোলাগুলি হয়, তাহলে তা আমি ক্যামেরায় তুলে ফেলব এবং সেই থেকেই বিভাগের ক্যামেরাটি আমার সঙ্গে রাখতাম।
২৬ মার্চ সকাল সাতটা থেকে আটটার মধ্যবর্তী সময়ে ক্যামেরা চালু করি।
জানালা দিয়ে লক্ষ করলাম যে, জগন্নাথ হলের সামনেই মাঠে কিছু ছেলেকে ধরে বাইরে আনা হচ্ছে।
এবং তাদেরকে লাইনে দাঁড় করানো হচ্ছে।
তখনই আমার সন্দেহ জেগে যায় এবং আমি ক্যামেরা অন করি।
দেখলাম একজন বুড়ো দাড়িওয়ালা লোক রয়েছে।
সে বসে পড়ে হাতজোড় করে ক্ষমা চাইছে।
তাঁর দাড়ি দেখিয়ে বোঝাতে চেয়েছিল যে সে মুসলমান।
কিন্তু বর্বর পাকিস্তানি বাহিনী তার কোনো কথাই শুনতে চায়নি।
তাকে গুলি করে মারা হলো।
মাঠের পূর্ব পাশে পাকিস্তানি বাহিনী একটা তাঁবু বানিয়ে ছাউনি করেছিল।
সেখানে দেখছিলাম, ওরা চেয়ারে বসে বেশ কয়েকজন চা খাচ্ছে আর হাসি-তামাশা ও আনন্দ-উল্লাসে ফেটে পড়ছে।
যাদেরকে আমার চোখের সামনে মারা হয়েছে ও যাদের মারার ছবি আমার ক্যামেরায় রয়েছে, তাদের দিয়ে প্রথমে হলের ভেতর থেকে মৃতদেহ বের করে আনা হচ্ছিল।
মৃতদেহগুলো এনে সব এক জায়গায় জমা করা হচ্ছিল এবং ওদেরকে দিয়ে লেবারের কাজ করানোর পরে আবার ওদেরকেই লাইনে দাঁড় করিয়ে এক সারিতে গুলি করে হত্যা করা হয়েছে।
মনে হচ্ছিল একটা করে পড়ে যাচ্ছে।
আমার মনে হয়, প্রায় ৭০-৮০ জনের মৃতদেহ এক জায়গায় জমা করা হয়েছিল।
যুদ্ধকালীন নয় মাস প্রতিদিন প্রতিমুহূর্ত আমার আতঙ্কের মধ্যে কেটেছে।
কখন কে জেনে ফেলে, কখন আমি ধরা পড়ে যাই বা কখন এটা এসে নিয়ে যায়—এমনি মানসিক যন্ত্রণায় আমি ভুগছিলাম।
সূত্র: বাংলার বাণী, বিশেষ সংখ্যা, ১৯৭২
রধানমন্ত্রী হিসেবে তাজউদ্দীন আহমদের প্রথম সরকারি নির্দেশের ঐতিহাসিক গুরুত্ব ছিল অপরিসীম।
এতে দেশবাসীর প্রতি প্রধানমন্ত্রীর আহ্বান ছিল:
১. কোন বাঙ্গালী কর্মচারী শত্রুপক্ষের সঙ্গে সহযোগিতা করবেন না।
ছোট বড় প্রতিটি কর্মচারী স্বাধীন বাংলাদেশ সরকারের নির্দেশ মোতাবেক কাজ করবেন।
শত্রু কবলিত এলাকায় তারা জনপ্রতিনিধিদের এবং অবস্থা বিশেষে নিজেদের বিচার-বুদ্ধি খাটিয়ে কাজ করবেন।
২. সরকারী, আধাসরকারী প্রতিষ্ঠানসমূহের যে-সমস্ত কর্মচারী অন্যত্র গিয়ে আশ্রয় নিয়েছেন, তাঁরা স্ব স্ব পদে বহাল থাকবেন এবং নিজ নিজ ক্ষমতা অনুযায়ী বাংলাদেশ সরকার ও মুক্তিবাহিনীকে সাহায্য করবেন।
৩. সকল সামরিক, আধা সামরিক লোক কর্মরত বা অবসরপ্রাপ্ত অবিলম্বে নিকটতম মুক্তিসেনা শিবিরে যোগ দেবেন।
কোন অবস্থাতেই শত্রুর হাতে পড়বেন না বা শত্রুর সাথে সহযোগিতা করবেন না।
৪. যে কেউ শত্রুপক্ষকে খাজনা-ট্যাক্স দেবে, অথবা এ ব্যাপারে সাহায্য করবে, বাংলাদেশ সরকার ও মুক্তিবাহিনী তাদেরকে জাতীয় দুশমন বলে চিহ্নিত করবে এবং তাদের দেশদ্রোহের দায়ে উপযুক্ত শাস্তির ব্যবস্থা করবে।
৫. যোগাযোগ ব্যবস্থা, বিশেষ করে নৌ-চলাচল সংস্থার কর্মচারীরা কোন অবস্থাতেই শত্রুর সাথে সহযোগিতা করবেন না।
সুযোগ পাওয়া মাত্রই তাঁরা যানবাহনাদি নিয়ে শত্রুকবলিত এলাকার বাইরে চলে যাবেন।
৬. কালোবাজারী, মুনাফাখোরী, মজুদদারী, চুরি, ডাকাতি বন্ধ করতে হবে;
এদের প্রতি কঠোর নজর রাখতে হবে।
৭. গ্রামে গ্রামে রক্ষীবাহিনী গড়ে তুলতে হবে।
মুক্তিবাহিনীর নিকটতম শিক্ষাশিবিরে রক্ষীবাহিনীর স্বেচ্ছাসেবকদের পাঠাতে হবে।
৮. শত্রুপক্ষের গতিবিধির সমস্ত খবরাখবর অবিলম্বে মুক্তিবাহিনীর কেন্দ্রে জানাতে হবে।
৯. স্বাধীন বাংলা মুক্তিবাহিনীর যাতায়াত ও যুদ্ধের জন্য চাওয়া মাত্র সমস্ত যানবাহন (সরকারী/বেসরকারী) মুক্তিবাহিনীর হাতে ন্যস্ত করতে হবে।
১০. বাংলাদেশ মুক্তিবাহিনী অথবা বাংলাদেশ সরকার ছাড়া অন্য কারো কাছে পেট্রল, ডিজেল, মবিল ইত্যাদি বিক্রি করা চলবে না।
১১. কোন ব্যক্তি পাকিস্তানী সেনাবাহিনীর অথবা তাদের এজেন্টদের কোন প্রকারের সুযোগ-সুবিধার সংবাদ সরবরাহ অথবা পথনির্দেশ করবেন না।
যে করবে, তাকে আমাদের দুশমন হিসেবে চিহ্নিত করতে হবে এবং প্রয়োজনবোধে উপযুক্ত শাস্তির ব্যবস্থা করতে হবে।
১২. শত্রুবাহিনীর ধরা পড়া সমস্ত সৈন্যকে মুক্তিবাহিনীর কাছে সোপর্দ করতে হবে।
‘স্বাধীন বাংলা বেতার কেন্দ্র থেকে প্রচারিত এবং সাপ্তাহিক জয় বাংলা, ১১ই মে ’৭১ সংখ্যায় মুদ্রিত।’
জুন মাসের শেষের দিকে প্রধানমন্ত্রী তাজউদ্দীন আহমদের সভাপতিত্বে যুদ্ধপরিস্থিতি নিয়ে মন্ত্রিসভার বৈঠক অনুষ্ঠিত হয়।
এখানে সিদ্ধান্ত হয় যে প্রশাসনিক ও রণকৌশলের সুবিধার্থে রণাঙ্গনকে কয়েকটি অঞ্চল বা সেক্টরে ভাগ করা হবে।
মন্ত্রিসভা প্রধান সেনাপতি কর্নেল ওসমানীকে এ বিষয়ে প্রয়োজনীয় ব্যবস্থা গ্রহণের জন্য নির্দেশ দেয়।
প্রধান সেনাপতি কর্নেল ওসমানী ১১ থেকে ১৫ জুলাই সেক্টর কমান্ডারদের সভা আহ্বান করেন।
সভা অনুষ্ঠিত হয় কলকাতার ৮, থিয়েটার রোডে।
সভায় সেক্টর কমান্ডার ছাড়াও সদরদপ্তরের স্টাফ অফিসাররা এবং সেক্টরের বেসামরিক বিষয়ক উপদেষ্টারাও যোগ দেন।
শেষ মুহূর্তে সংবাদ পেয়ে তড়িঘড়ি করে হলেও প্রায় সব সেক্টর কমান্ডার ও বেসামরিক বিষয়ক উপদেষ্টা যথা সময়ে কলকাতায় এসে পৌঁছেন।
তবে ৫ ও ১০ নম্বর সেক্টরে কমান্ডার এবং ১, ৫ ও ৭ নম্বর সেক্টরের বেসামরিক বিষয়ক উপদেষ্টারা প্রথম দিন অনুপস্থিত ছিলেন।
সভা শুরুর আগে ২৮-৩০ জুনের মধ্যে বাংলাদেশ বাহিনীর সদরদপ্তর থেকে বেশ কয়েকটি নীতিনির্ধারণী চিঠি প্রচারিত হয়।
এই চিঠিগুলোই সভার আলোচ্যসূচিতে প্রাধান্য পায়।
সভায় আগত সেক্টর কমান্ডারদের মধ্যে কয়েকজন স্বাধীনতাযুদ্ধকে গতি দান এবং যুদ্ধে একক নেতৃত্ব প্রতিষ্ঠা করার জন্য একটি যুদ্ধ কাউন্সিল গঠনের প্রস্তাব দেন।
প্রস্তাবে কর্নেল ওসমানীকে দেশরক্ষামন্ত্রী পদে উন্নীত করে যুদ্ধ কাউন্সিলের প্রধান নির্ধারণ করা হয়।
এ ছাড়া কাউন্সিলে সাতজন সামরিক সদস্য প্রস্তাব করা হয়।
সেক্টর কমান্ডারদের অধিকাংশ এই প্রস্তাবের পক্ষে মত পোষণ করেন।
মেজর জিয়াউর রহমান এই প্রস্তাবের পক্ষে জোরালো অবস্থান নিলেও মেজর খালেদ মোশাররফ এর বিরোধিতা করেন।
কর্নেল ওসমানী যুদ্ধ কাউন্সিলকে তাঁর একক নেতৃত্বের জন্য হুমকি মনে করে সভার শুরুতেই প্রধান সেনাপতির পদ থেকে ইস্তফা দেন।
ফলে শুরুর দিন প্রধান সেনাপতি সভায় অনুপস্থিত থাকেন।
দেশরক্ষামন্ত্রী তথা প্রধানমন্ত্রী তাজউদ্দীন আহমদ প্রথম দিনে সভাপতিত্ব করলেও শুরুতেই ঘটে যাওয়া অপ্রীতিকর ঘটনার কারণে ওই দিন আলোচনা দীর্ঘায়িত হয়নি এবং প্রধানমন্ত্রীর বড় সময় ব্যয় হয় কর্নেল ওসমানীকে মানিয়ে পদত্যাগপত্র প্রত্যাহার করাতে।
সভার শুরুতে বেশ কয়েকজন সেক্টর কমান্ডার উল্লেখ করেন যে ২৮ জুন থেকে প্রচারিত পত্রগুলো তাঁরা পাননি।
সূচনার বিব্রতকর পরিস্থিতি কাটিয়ে উঠে ১২ তারিখ থেকে সভা যথাযথভাবে শুরু হয়।
সেক্টর কমান্ডাররা সভায় তাঁদের নিজ নিজ এলাকার বিভিন্ন সাফল্য, সমস্যা ও পরিকল্পনার কথা আলোচনা করেন।
একনাগাড়ে পাঁচ দিন সভা চলার পর ১৫ জুলাই সভার সমাপ্তি ঘটে।
১৫ জুলাই রাতে সেক্টর কমান্ডাররা অস্থায়ী রাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদের সঙ্গে সাক্ষাৎ করেন এবং আনুষ্ঠানিকভাবে বাংলাদেশ সরকারের প্রতি আনুগত্য স্বীকার করে শপথ নেন।
১৭ জুলাইয়ের মন্ত্রিসভায় প্রধান সেনাপতি সেক্টর কমান্ডারদের সভার প্রতিবেদন পেশ করেন।
৬ আগস্ট সভার কার্যবিবরণী প্রচার করা হয়, তবে সভায় গৃহীত অনেক সিদ্ধান্তই বিশেষ করে সেক্টর সীমানা, গণবাহিনীর সংগঠন ও অস্ত্রশস্ত্র, গেরিলাযুদ্ধের রণকৌশল ইত্যাদি কার্যবিবরণী প্রকাশের আগেই জুলাই মাসের মধ্যে পৃথক পত্র দ্বারা প্রচারিত হয়।
যুদ্ধকালে এটিই সর্বোচ্চ পর্যায়ের একমাত্র সামরিক সভা, পরবর্তী সময়ে সেক্টর কমান্ডারদের সভা অনুষ্ঠিত হয় দেশ স্বাধীন হওয়ার পর ১১ জানুয়ারি ১৯৭২, ঢাকায়।
মার্চের শেষের দিকে সারা বাংলাদেশে বিচ্ছিন্নভাবে স্বাধীনতাযুদ্ধ শুরু হয়, বিভিন্ন কারণে এটিকে একক নেতৃত্বের অধীন সংগঠিত করা যাচ্ছিল না।
এপ্রিল মাসের মাঝামাঝি বাংলাদেশ বাহিনী গঠিত হলেও মাঠপর্যায়ের যুদ্ধে কেন্দ্রের কর্তৃত্ব বা নেতৃত্ব কাগজ-কলমের মধ্যেই সীমিত থেকে যায়।
প্রাথমিকভাবে গড়ে ওঠা প্রতিরোধযুদ্ধ অনেকটা স্থিমিত হতে থাকে।
একক নেতৃত্ব, ভারী অস্ত্র, উন্নত যোগাযোগব্যবস্থা ইত্যাদির অভাবে সশস্ত্র যুদ্ধের ধার কমতে থাকে এবং একপর্যায়ে প্রায় গতিহীন হয়ে পড়ে।
স্বাধীনতাযুদ্ধ শুরু হওয়ার পর সশস্ত্র বাহিনীর সিনিয়র কর্মকর্তারা বাংলাদেশকে কয়েকটি সামরিক অঞ্চলে ভাগ করেন।
জুন মাসের মধ্যে ধীরে ধীরে অঞ্চলের সংখ্যা চার থেকে নয়টিতে পৌঁছায়।
অঞ্চল কমান্ডাররা নিজেরাই অঞ্চলের সীমা নির্ধারণ করে নেন।
অঞ্চলের কোনো সুনির্দিষ্ট নাম না থাকলেও যে এলাকায় তাঁরা কর্মরত ছিলেন, সেই এলাকার নামে পরিচিত ছিল, যেমন: চট্টগ্রাম অঞ্চল, সিলেট অঞ্চল, রাজশাহী অঞ্চল ইত্যাদি।
বাংলাদেশ বাহিনী সদরদপ্তর এতে সম্মতি দান করে।
ভারতীয় বাহিনী গড়ে ওঠা অঞ্চলগুলোর সঙ্গে সমন্বয় সাধনের জন্য আটটি সেক্টর গঠন করে, এগুলোর নাম ছিল ইংরেজি অক্ষরের ক্রমানুসারে যেমন এ, বি, সি, ডি, ই, ই(১), এফ, জে সেক্টর।
জুন মাস থেকে বাংলাদেশ বাহিনীর অঞ্চলগুলো সেক্টর হিসেবে পরিচিতি পায়।
নিজস্ব বেতারযন্ত্র না থাকায় অঞ্চলগুলো সংশ্লিষ্ট ভারতীয় সেক্টরের মাধ্যমে বাংলাদেশ বাহিনীর সদরদপ্তরের সঙ্গে যোগাযোগ করত।
ফলে অঞ্চলগুলোর ওপর কেন্দ্রের কার্যকর নেতৃত্ব প্রতিষ্ঠা পাচ্ছিল না, প্রয়োজনীয় মুহূর্তে অঞ্চলসমূহ কেন্দ্রের সিদ্ধান্ত থেকে বঞ্চিত হচ্ছিল।
এ ছাড়া অঞ্চলসমূহ নিজেদের মধ্যেও সমন্বয় করতে পারছিল না।
মুক্তিবাহিনীর জন্য নতুন যোদ্ধা সংগ্রহ, তাঁদের প্রশিক্ষণ প্রদান ইত্যাদি বিষয়ে অঞ্চল ও বিভিন্ন সংস্থার মধ্যে কোনো সমন্বয় ছিল না।
বেসামরিক প্রশাসনের সঙ্গে অঞ্চলসমূহের যোগাযোগ, লেনদেন ইত্যাদি বিষয় স্বচ্ছ না থাকায় মাঝে মাঝেই ভুল বোঝাবুঝির সৃষ্টি হচ্ছিল।
বাংলাদেশ বাহিনীর অধীনস্থ অঞ্চলসমূহে বেশ কিছু সশস্ত্র দল বা বাহিনী গজিয়ে উঠতে থাকে বা তৎপর দেখা যায়।
এসব বাহিনী অঞ্চলের সঙ্গে তাদের কর্মকাণ্ডের বিষয়ে কোনো সমন্বয় করত না।
এদের অনেকে বাংলাদেশ সরকারের নির্দেশও অমান্য করতে থাকে।
সব মিলিয়ে স্বাধীনতাযুদ্ধে অংশ নেওয়া রাজনৈতিক দল, সশস্ত্র বাহিনী, অন্যান্য সংগঠনের মধ্যে অনিশ্চয়তা, শঙ্কা, অবিশ্বাস ইত্যাদি বাড়তে থাকে।
সমন্বয় ও নীতিমালার অভাবে আন্তঅঞ্চল সম্পর্কের মধ্যেও বিভিন্ন ধরনের সমস্যা শুরু হয়।
যেকোনো যুদ্ধের সাফল্য নির্ভর করে মূলত কার্যকর আদেশ-নিয়ন্ত্রণ এবং প্রয়োজনীয় অস্ত্রসম্ভার প্রাপ্তির ওপর।
স্বাধীনতাযুদ্ধ শুরুর তিন মাস গত হওয়ার পরও ভারতীয় বাহিনী বা অন্য কোনো জায়গা থেকে প্রত্যাশিত অস্ত্রশস্ত্র এবং লজিস্টিক না পাওয়ায় যুদ্ধপরিস্থিতি ক্রমেই নিয়ন্ত্রণের বাইরে চলে যাচ্ছিল।
এপ্রিল ও মে মাসের মধ্যে হানাদার বাহিনী বাংলাদেশে গোলন্দাজ ও সাঁজোয়াসহ পাঁচটি সামরিক ডিভিশন মোতায়েন করতে সক্ষম হয়।
প্রাথমিক ক্ষতি কাটিয়ে ওঠার পর মে মাসের মধ্যে হানাদার বাহিনী নিজস্ব শক্তি বৃদ্ধি করে এবং ধীরগতিতে সারা বাংলায় তাদের দখলদারিত্ব প্রতিষ্ঠা করে।
এ রকম একটা পরিস্থিতিতে বাংলাদেশ বাহিনীর জন্য সশস্ত্র যুদ্ধের নীতিমালা, বিভিন্ন সেক্টরের সীমানা ও নেতা নির্ধারণ, যুদ্ধের জন্য অস্ত্র ও অন্যান্য সমরসম্ভার সংগ্রহ, সর্বোপরি কেন্দ্রীয় নেতৃত্ব প্রতিষ্ঠা ইত্যাদি বিষয়ে সিদ্ধান্ত গ্রহণ জরুরি হয়ে পড়ে।
বিষটি জুন মাসের মন্ত্রিসভায় আলোচিত হয়।
সিদ্ধান্ত হয়যে সেক্টর কমান্ডার ও সংশ্লিষ্ট ব্যক্তিদের নিয়ে একটি সভার আয়োজন করা হবে।
সভার তারিখ নির্ধারিত হয় ১১ থেকে ১৫ জুলাই।
১২ ডিসেম্বর, ২০১১, ঢাকা
সেক্টর কন্ডারদের সভায় যা আলোচনা হয়েছিল, তা পরবর্তীতে সভার কার্যবিবরণী এবং একাধিক নীতিমালার সাহায্যে প্রচার করা হয়।
সভায় অনেক বিষয় আলোচনা হলেও সবগুলোকে কার্যবিবরণীতে অন্তর্ভুক্ত করা হয়নি।
গুরুত্বপূর্ণ বিবেচনায় ২৭টি বিষয় কার্যবিবরণীতে অন্তর্ভুক্ত করা হয়।
এই ২৭টির মধ্যে উল্লেখযোগ্য কয়েকটি নিচে দেওয়া হলো:
অনেকগুলি কোম্পানি নিয়ে একটি সেক্টর গঠিত হবে।
সেক্টরের এলাকা ও দায়িত্বের ভিত্তিতে সেক্টরের কোম্পানি সংখ্যা নির্ধারণ করা হবে।
সেক্টরের দায়িত্ব ও অপারেশন পদ্ধতিসমূহ সভায় নির্ধারণ করা হয়।
সেক্টরসমূহের সীমানা নির্ধারণ করা হয় এবং ১৮ জুলাই অতি গোপনীয় পত্রের মারফত তা সংশ্লিষ্ট সকলকে জ্ঞাত করানো হয়।
নির্দেশ দেওয়া হয় যে এক সেক্টর অপর সেক্টর এলাকায় অপারেশন করবে না।
সৈনিকদের মধ্যে যে সমস্ত সৈনিক বিমান, নৌ, গোলন্দাজ, সিগন্যাল বিষয়ে পারদর্শী তাদের তালিকা তৈরি করতে হবে, যাতে এদের দ্বারা ঐ সমস্ত বাহিনী গঠন করা যায়।
ইয়ূথ ক্যাম্পের সঙ্গে বাংলাদেশ বাহিনীর কোনো সম্পৃক্ততা থাকবে না।
ইয়ূথ ক্যাম্প সরকারের ভিন্ন সংস্থা পরিচালনা করবে।
গণবাহিনীর গঠন, কর্মপন্থা, প্রসাশন ইত্যাদি বিষয়ে বিস্তারিত আলোচনা হয়।
২৫ জুলাই গণবাহিনীর সংগঠন, অস্ত্রশস্ত্র, পোষাক, রণকৌশল, আত্মীকরণ সম্বন্ধীয় ১০ পৃষ্ঠার পত্র জারি হয়।
এই পত্রে প্রেরিত সিদ্ধান্ত ও নির্দেশনাবালীর অতিরিক্ত আরও কিছু সিদ্ধান্ত ২৭ ও ৩১ জুলাই সকল সেক্টরে প্রেরণ করা হয়।
সদরদপ্তর ও সেক্টরের মধ্যে বেতার যোগাযোগ ভারতীয় সেক্টরের মাধ্যমে রক্ষা করা হবে।
ভারতীয় সেক্টর সদরদপ্তর ও বাংলাদেশী সেক্টর সদরদপ্তর এক স্থানে না থাকলে তাদের মধ্যে বেতার যোগাযোগ ব্যবস্থা থাকবে।
লজিস্টিকস ও প্রশাসনিক বিষয়গুলোর মধ্যে মুক্তিবাহিনীর বেতন, পোষাক, রেশন, চিকিৎসা বিষয়ে বিভিন্ন ধরনের সিদ্ধান্ত গৃহীত হয়।
সূত্র: বাংলাদেশের স্বাধীনতাযুদ্ধ সেক্টরভিত্তিক ইতিহাস, মুক্তিযুদ্ধবিষয়ক মন্ত্রণালয়, গণপ্রজাতন্ত্রী বাংলাদেশ সরকার, (২০০৪)।
বাংলাদেশের স্বাধীনতাযুদ্ধ দলিলপত্র: দশম খণ্ড, তথ্য মন্ত্রণালয়, গণপ্রজাতন্ত্রী বাংলাদেশ সরকার, (১৯৮২)।
বাংলাদেশের মুক্তিযুদ্ধ, সেনাসদর, শিক্ষা পরিদপ্তর, (২০০৭)।
লক্ষ প্রাণের বিনিময়ে, রফিকুল ইসলাম, বীর উত্তম, (২০০৬)।
মূলধারা ’৭১, মঈদুল হাসান, (২০০৮)।
তেলিয়াপাড়া সম্মেলন
১ এপ্রিল ২ ও ৪ ইস্ট বেঙ্গল রেজিমেন্টের অফিসাররা পরবর্তী করণীয় নির্ধারণ ও সমন্বয় সাধনের জন্য তেলিয়াপাড়া (হবিগঞ্জ) চা-বাগানে উপস্থিত হন।
বিকেলে ভারতের বর্ডার সিকিউরিটি ফোর্সের (বিএসএফ) পূর্বাঞ্চলীয় মহাপরিচালক ব্রিগেডিয়ার ভিসি পান্ডে তাঁদের সঙ্গে সাক্ষাৎ করেন।
বাঙালি অফিসাররা ব্রিগেডিয়ার পান্ডের কাছ থেকে কর্নেল এম এ জি ওসমানী (অবসরপ্রাপ্ত) এবং ৮ ইস্ট বেঙ্গল রেজিমেন্টের অবস্থান সম্পর্কে জানতে পারেন।
তাঁরা সিদ্ধান্ত নেন যে ৪ এপ্রিল কর্নেল ওসমানীসহ ওই এলাকার সব সামরিক অফিসার তেলিয়াপাড়ায় একত্র হয়ে পরবর্তী করণীয় সম্পর্কে আলোচনা করবেন।
ব্রিগেডিয়ার পান্ডের মাধ্যমে আগরতলায় কর্নেল ওসমানীকে আর রামগড়ে ৮ ইস্ট বেঙ্গলকে আলোচনার সংবাদ জানানো হয়।
৪ এপ্রিল সকাল ১০টায় তেলিয়াপাড়া চা-বাগানের ব্যবস্থাপকের বাংলোতে সভা শুরু হয়।
এখানে উপস্থিত হন কর্নেল এম এ জি ওসমানী, লে. কর্নেল সালাউদ্দীন মো. রেজা, লে. কর্নেল আব্দুর রব, মেজর জিয়াউর রহমান, মেজর কে এম সফিউল্লাহ, মেজর খালেদ মোশাররফ, মেজর কাজী নুরুজ্জামান (অবসরপ্রাপ্ত), মেজর নুরুল ইসলাম, মেজর সাফাত জামিল, মেজর মাইনুল হোসেন চৌধুরী, ক্যাপ্টেন আব্দুল মতিন প্রমুখ।
এ ছাড়াও বৈঠকে বিএসএফের ব্রিগেডিয়ার ভিসি পান্ডে, আগরতলার (ত্রিপুরা) জেলা ম্যাজিস্ট্রেট সায়গল এবং ব্রাহ্মণবাড়িয়ার মহকুমা প্রশাসক কাজী রফিকউদ্দিন উপস্থিত ছিলেন।
সভায় উদ্ভূত পরিস্থিতির সার্বিক মূল্যায়ন এবং ভবিষ্যৎ কর্মপন্থা নিয়ে আলোচনা হয়।
সিদ্ধান্ত হয় যে বাংলাদেশ সরকার গঠন না হলেও বাস্তবতার প্রয়োজনে সেনাবাহিনী, ইপিআর, পুলিশ, আনসারের সদস্য এবং সাধারণ সশস্ত্র জনতাকে নিয়ে মুক্তিবাহিনী গঠন করা হবে।
কর্নেল ওসমানী মুক্তিবাহিনীর প্রধান থাকবেন।
মুক্তিযুদ্ধের সুবিধার্থে বাংলাদেশকে মোট চারটি অঞ্চলে ভাগ করা হবে, যার নেতৃত্বে থাকবেন মেজর জিয়াউর রহমান (চট্টগ্রাম অঞ্চল), মেজর কে এম সফিউল্লাহ (সিলেট অঞ্চল), মেজর কে মোশাররফ (কুমিল্লা অঞ্চল) এবং মেজর আবু ওসমান চৌধুরী (কুষ্টিয়া অঞ্চল)।
সভায় আরও সিদ্ধান্ত হয় যে ভারী অস্ত্রশস্ত্র আর গোলাবারুদের অভাব মেটানোর জন্য তাঁরা অবিলম্বে ভারতের সাহায্য প্রার্থনা করবেন।
এই সভা ছিল স্বাধীনতাযুদ্ধকালে সামরিক বিষয়সমূহ সমন্বয় সাধনের জন্য প্রথম সভা।
এক.
আমাদের একাত্তরের মহান মুক্তিযুদ্ধের সময় মার্কিন যুক্তরাষ্ট্রে নিউইয়র্কের ম্যাডিসন স্কয়ার গার্ডেনে ১৯৭১ সালের ১ আগস্ট অনুষ্ঠিত হয়েছিল ‘দ্য কনসার্ট ফর বাংলাদেশ।’
পণ্ডিত রবিশংকর মুক্তিযুদ্ধের প্রতি বিশ্বজনমত গড়ে তোলা এবং শরণার্থীদের আর্থিক সহায়তা দেওয়ার জন্য তাঁর শিষ্য-বন্ধু বিশ্বখ্যাত ব্যান্ড বিটলেসর শিল্পী জর্জ হ্যারিসনকে নিয়ে এই অবিস্মরণীয় কনসার্টের আয়োজন করেছিলেন।
সে সময়, ১৯৭১ সাল, মুক্তিযুদ্ধ চলছে।
তখন আমরা ছিলাম আগরতলায়, জর্জ হ্যারিসনের দ্য কনসার্ট ফর বাংলাদেশ-এর কথা অল্পই জানতে পেরেছিলাম।
দেশ স্বাধীন হলে যখন দ্য কনসার্ট ফর বাংলাদেশ-এর কথা আরও বিস্তারিত জানতে পারি, তখন গভীর আবেগে আপ্লুত হয়েছিলাম, অনুপ্রাণিত হয়েছিলাম।
সেই সঙ্গে কনসার্টটির অ্যালবাম সংগ্রহ করা ও গানগুলো শোনার গভীর ব্যাকুলতাও সৃষ্টি হয়েছিল মনের গভীরে।
সে সময় এখনকার মতো এত সহজেই বিদেশি গানের অ্যালবাম পাওয়া বা শোনার সহজসুলভ ব্যবস্থা ছিল না।
১৯৭৭ সালে কূটনীতিক মোস্তফা ফারুক মোহাম্মদ, বর্তমানে সাংসদ, তিনটি লং প্লে রেকর্ডসহ পুরো দ্য কনসার্ট ফর বাংলাদেশ অ্যালবামটি আমাকে উপহার দেন।
তার পর থেকে কতবার যে অবিস্মরণীয় সেই অ্যালবামের গানগুলো শুনেছি!
অ্যালবামটির সঙ্গে একটি পুস্তিকাও ছিল।
তাতে ছিল ওই কনসার্ট নিয়ে রবিশংকরের সাক্ষাৎকার, বেশ কিছু তথ্য আর দারুণ সব ছবি।
গভীর আগ্রহ নিয়ে তা পড়েছি, জেনেছি।
সত্যি বলতে কি, অ্যালবামটি শোনা ও পুস্তিকাটি পড়ার পর এ নিয়ে আমাদের আগ্রহ দিনে দিনে আরও বেড়েছে।
বিভিন্নভাবে এই কনসার্ট নিয়ে নানা তথ্য সংগ্রহ করেছি।
এখনো করে যাচ্ছি।
অনেক জায়গায় এ সম্পর্কে বলেছি, লিখেছি।
সেই কনসার্ট নিয়ে উদ্দীপ্ত হই, অনুপ্রাণিত হই এখনো।
এভাবেই কয়েক বছর আগে সিঙ্গাপুরে বইয়ের দোকান বোডার্সে পেয়ে যাই জর্জ হ্যারিসনের লেখা বই আই-মি-মাইন।
এই বইয়ে রয়েছে দ্য কনসার্ট ফর বাংলাদেশ নিয়ে বেশ কিছু নতুন তথ্য ও বর্ণনা।
আরও পাই তাঁর ‘বাংলাদেশ বাংলাদেশ’ গানটি লেখার প্রেরণার কথা।
দীর্ঘদিন ধরে এভাবেই জর্জ হ্যারিসনের প্রতি এক গভীর ভালোবাসা তৈরি হয় আমাদের মধ্যে।
দুই.
জর্জ হ্যারিসনের প্রতি সেই ভালোবাসা থেকে গত ফেব্রুয়ারিতে স্ত্রী অলিভিয়া হ্যারিসন ঢাকায় এলে (১৫ ফেব্রুয়ারি) সোনারগাঁও হোটেলে তাঁর সঙ্গে কথা বলেছি দ্য কনসার্ট ফর বাংলাদেশ নিয়ে।
তিনি বলেছিলেন, ‘১৯৬৫ সালে এক রাতে রবিশংকরের সঙ্গে পরিচয় হয় জর্জ হ্যারিসনের।
জর্জ বছর তিনেক সেতার নিয়ে অনুশীলন করেছিল রবিশংকরের কাছে।
রবির মাধ্যমেই বাংলাদেশের সঙ্গে জর্জের আত্মিক সম্পর্ক গড়ে ওঠে।
একাত্তরের উত্তাল দিনগুলোতে রবির যন্ত্রণার সঙ্গী হয়ে কনসার্টের দায়িত্ব কাঁধে নিয়েছিল জর্জ।
সব সময় ওকে বলতে শুনেছি, বাংলাদেশের জন্য তার আরও কিছু করার ছিল।’
অলিভিয়ার সঙ্গে কথা বলে জানতে পারি, কনসার্টটির কাজ করতে গিয়ে বাংলাদেশের সঙ্গে একটা গভীর আত্মিক সম্পর্ক তৈরি হয়েছিল জর্জ হ্যারিসনের।
বাংলাদেশের মানুষের দুঃখ-দুর্দশা আর গণহত্যা তাঁর অন্তরকে গভীরভাবে স্পর্শ করে গিয়েছিল।
অলিভিয়া বলেছিলেন, ‘জর্জের কাছে শুনেছি, একাত্তরে বাংলাদেশে গণহত্যা, ধ্বংস আর হানাহানি বিপর্যস্ত করে তুলেছিল রবিশংকরকে।
এ নিয়ে মনঃকষ্টে ছিল সে।
অন্যদিকে নিজের রেকর্ডিং নিয়ে ব্যস্ত ছিল জর্জ।
সত্তরে বিটল্স ভেঙে যাওয়ায় নতুন করে ক্যারিয়ার গড়তে সে মনোযোগী হয়ে ওঠে।
এ সময় রবিশংকর জানায়, বাংলাদেশের জন্য তহবিল সংগ্রহে একটি কনসার্ট করতে চায়।
এ উদ্যোগে সে জর্জকে পাশে পেতে চায়।
জর্জেরও মনে হলো, এ কাজে তার নিযুক্ত হওয়া উচিত।
তার ডাকে অনেকে সাড়া দেবে, একাত্তরের উত্তাল দিনগুলোর মাঝামাঝি সময়ে ওই কনসার্ট আয়োজন সময়োপযোগী ছিল।
জর্জ তখন বব ডিলান, এরিক ক্ল্যাপটন, বিলি প্রেস্টন, রিঙ্গো স্টার, লিওন রাসেল, ওস্তাদ আলী আকবর, ওস্তাদ আল্লা রাখা ও রবিশংকরকে নিয়ে কনসার্ট আয়োজন করে।
ওই কনসার্ট দিয়েই বাংলাদেশের সঙ্গে জর্জের বন্ধন শুরু।’
অলিভিয়া হ্যারিসন ‘জর্জ হ্যারিসন ফান্ড ফর ইউনিসেফ’-এর প্রতিষ্ঠাতা।
গত ফেব্রুয়ারিতে তিন দিনের জন্য ইউনিসেফের সহায়তায় বাংলাদেশে এই প্রতিষ্ঠানের কাজ দেখতেই এসেছিলেন ঢাকায়।
তিনি ঢাকা ও ঢাকার বাইরে দরিদ্র শিশু ও কিশোরদের জন্য নির্দিষ্ট কিছু কাজ দেখেছেন।
পার্বত্য চট্টগ্রামে শিশুদের জন্য কিছু কর্মসূচি চলে জর্জ হ্যারিসন ফান্ডের সহায়তায়।
ভবিষ্যতে হাওর ও পার্বত্য চট্টগ্রামে শিশু-কিশোরদের নৌকাস্কুল কর্মসূচির জন্য সহায়তা নিয়ে অলিভিয়ার সঙ্গে কথা হয়েছে ইউনিসেফের।
এটাই ছিল তাঁর প্রথম বাংলাদেশ সফর।
বছরের পর বছর ধরে তিনি তাঁর প্রয়াত স্বামীর শুরু করা মানবিক কর্মকাণ্ড অব্যাহত রেখেছেন, যে কাজের সুফল পাবে বাংলাদেশের শিশুরা।
তিন.
জর্জ হ্যারিসন যখন দ্য কনসার্ট ফর বাংলাদেশ আয়োজনের উদ্যোগ নিয়েছিলেন, তখন বিটলেসর সহশিল্পীদের সঙ্গে তাঁর সম্পর্ক স্বস্তিকর ছিল না।
তা সত্ত্বেও তিনি আত্মাভিমান ত্যাগ করে সহশিল্পী ও বন্ধুদের সঙ্গে যোগাযোগ করে কনসার্টে অংশ নেওয়ার অনুরোধ জানান।
বিটলেসর ড্রামার রিঙ্গো স্টার রাজি হয়েছিলেন এক কথায়।
বিল প্রেস্টন, লিওন রাসেলও প্রথমবারেই রাজি হলেন।
বব ডিলান ও এরিক ক্ল্যাপটনও প্রস্তাবটি বিবেচনার আশ্বাস দিলেন।
কিছুটা অনিশ্চয়তার পর দুজনই অংশ নিয়েছিলেন।
জর্জ হ্যারিসন অনুষ্ঠানে হাজার হাজার শ্রোতাকে ধন্যবাদ জানিয়ে শুরুতেই বলেন, ‘ভারতীয় সংগীত আমাদের চেয়ে অনেক গভীর।’
তারপর পণ্ডিত রবিশংকর ও ওস্তাদ আলী আকবর খান এবং সহশিল্পীদের পরিচয় করিয়ে দেন।
কনসার্টটির শুরুতেই পণ্ডিত রবিশংকর এক সংক্ষিপ্ত বক্তব্যে বলেন, ‘প্রথম ভাগে ভারতীয় সংগীত থাকবে।
এর জন্য কিছু মনোনিবেশ দরকার।
পরে আপনারা প্রিয় শিল্পীদের গান শুনবেন।
আমাদের বাদন শুধুই সুর নয়, এতে বাণী আছে।
আমরা শিল্পী, রাজনীতিক নই।
বাংলাদেশে অত্যন্ত দুঃখজনক ঘটনা ঘটছে।
বাংলাদেশের পল্লিগীতির সুরের ভিত্তিতে আমরা বাজাব “বাংলা ধুন”।’
তিনি ‘বাংলা ধুন’ নামের একটি নতুন সুর সৃষ্টি করেছিলেন।
সেটি দিয়েই আলী আকবরের সঙ্গে যুগলবন্দীতে কনসার্ট শুরু হয়েছিল।
তবলায় ছিলেন ওস্তাদ আল্লা রাখা এবং তানপুরায় ছিলেন কমলা চক্রবর্তী।
দ্য কনসার্ট ফর বাংলাদেশ-এর বড় আকর্ষণ ছিলেন বব ডিলান ও জর্জ হ্যারিসন।
অসাধারণ গিটার বাজিয়েছিলেন এরিক ক্ল্যাপটন।
জর্জ হ্যারিসন আটটি গান গেয়েছিলেন।
এর একটি ছিল বব ডিলানের সঙ্গে।
বব ডিলান গেয়েছিলেন পাঁচটি গান (প্রথম লং প্লেতে পাঁচটি গান আছে, তবে ২০০৫ সালের ডিভিডিতে আছে চারটি গান)।
রিঙ্গো স্টার ও বিলি প্রেস্টন একটি করে গান করেছিলেন।
লিওন রাসেল একটি একক এবং ডন প্রেস্টনের সঙ্গে একটি গান করেছিলেন।
অনুষ্ঠানের শেষ পরিবেশনা ছিল জর্জ হ্যারিসনের সেই অবিস্মরণীয় গান ‘বাংলাদেশ বাংলাদেশ।’
প্রথমে পরিকল্পনা ছিল, একটি কনসার্ট হবে।
কিন্তু সেদিন এত বিপুল সাড়া জাগিয়েছিল কনসার্টটি যে পরে অনুষ্ঠানসূচি ঠিক রেখে, একই দিনে আরও একটি অনুষ্ঠান করতে হয়েছিল দ্য কনসার্ট ফর বাংলাদেশ-এর।
চার.
দ্য কনসার্ট ফর বাংলাদেশ-এর পর দেশে দেশে মানবতার কল্যাণে কত বড় বড় কনসার্ট হলো দুনিয়াভর।
কিন্তু সেসবেরই পথিকৃৎ হয়ে আছে ৪০ বছর আগের দ্য কনসার্ট ফর বাংলাদেশ।
২০০৫ সালে নতুন করে প্রকাশিত হয়েছে দ্য কনসার্ট ফর বাংলাদেশ অ্যালবামের ডিভিডি।
দুটি ডিভিডির একটি সুদৃশ্য সেট এখনো পাওয়া যায়।
এর সঙ্গে যুক্ত ছিলেন অলিভার হ্যারিসন।
একটি সিডিতে রয়েছে পুরো গানের অনুষ্ঠান।
আরেকটি সিডিতে রয়েছে শিল্পী-কলাকুশলীদের সাক্ষাৎকার, যাতে কনসার্টটি আয়োজনের নেপথ্য কাহিনি তুলে ধরা হয়েছে।
আরও আছে মহড়ার কিছু চিত্র ও গান।
এর সঙ্গে আছে একটি সচিত্র পুস্তিকা।
এই নতুন ডিভিডির ভূমিকায় পণ্ডিত রবিশংকর বলেছেন, ৭৫ বছরের সংগীতজীবনে যত কনসার্ট করেছেন, তার মধ্যে সবচেয়ে স্মরণীয় হয়ে আছে ম্যাডিসন স্কয়ার গার্ডেনের ওই কনসার্টটিই।
নতুন ডিভিডিতে সাক্ষাৎকারে এরিক ক্ল্যাপটন বলেছেন, এ অনুষ্ঠান সারা জীবনের জন্য স্মরণীয় হয়ে থাকবে।
সংগীতশিল্পী হওয়াটা যে গর্বের একটা বিষয়, তা সেই মুহূর্তে বুঝেছিলাম।
রিঙ্গো স্টার বলেন, অনুষ্ঠানটি যেন অনন্য সাজে সেজেছিল।
দর্শক-শ্রোতার উপস্থিতি ছিল বিশাল।
২০০৫ সালে পুনঃপ্রচারিত দ্য কনসার্ট ফর বাংলাদেশ ডিভিডি উপলক্ষে সঙ্গে প্রকাশিত পুস্তিকায় ইউএসএ ফান্ড ফর ইউনিসেফের সভাপতি চার্লস জে. লিওনসের লেখা থেকে জানা যায়, কনসার্টের টিকিট বিক্রি থেকে সংগ্রহ হয়েছিল প্রায় আড়াই লাখ ডলার।
১৯৭১ সালের ডিসেম্বরে প্রকাশিত তিনটি রেকর্ডসহ অ্যালবাম এবং ১৯৭২ সালের মার্চের কনসার্ট নিয়ে তৈরি ফিল্ম থেকে আয় নাটকীয়ভাবে বেড়ে যায়।
পরবর্তী দশকগুলোতে এসব অর্থ দান করা হয় ইউনিসেফ পরিচালিত শিশুদের কল্যাণমূলক তহবিলে।
এসব কারণেই রবিশংকর, জর্জ হ্যারিসন এবং ওই কনসার্টের শিল্পীদের প্রতি আমাদের আগ্রহ ও আকর্ষণ ম্লান হয় না কিছুতেই, কোনো সময়েই নয়।
বরং তা প্রেরণার অফুরান উৎস হয়ে ওঠে।
যতবার দেখি, প্রথম দেখার মতো আবেগাপ্লুত হয়ে পড়ি বারবার।
পাঁচ.
একটি স্বপ্ন ছিল আমাদের।
বন্ধুদের সঙ্গে আলোচনা করেছি বহুবার—এসব মহৎ ও বিশ্বসেরা শিল্পীকে যদি বাংলাদেশে আমন্ত্রণ জানানো যেত, ঢাকায় যদি তাঁদের নিয়ে স্টেডিয়ামে একটি অনুষ্ঠান করা যেত!
সোহরাওয়ার্দী উদ্যানে লাখো মানুষের সামনে যদি তাঁদের সংবর্ধনা দেওয়া যেত!
এ রকম একটি দৃশ্যের কথা ভেবেছি বহুদিন—যে দেশটির জন্য, যেসব মানুষের জন্য একদিন তাঁরা সোচ্চার হয়েছিলেন সেই দেশে, এক বিশাল মঞ্চে তাঁরা আসীন।
আর লাখ লাখ বাঙালি তাঁদের সামনে দাঁড়িয়ে আছে কৃতজ্ঞচিত্তে।
পণ্ডিত রবিশংকর, ওস্তাদ আলী আকবর খান, বব ডিলান, জর্জ হ্যারিসন, রিঙ্গো স্টারসহ অনেকে (তাঁদের অনেকেই চলে গেছেন চিরতরে) কথা আর সুরের ঐশ্বর্যমণ্ডিত ভুবন রচনা করে চলেছেন।
স্বপ্নের মতো এই দৃশ্যের কল্পনা করে এখনো আমরা আবেগে বিহ্বল হয়ে পড়ি।
তাঁদের প্রতি আমাদের যে ঋণ, তা তো শোধ হওয়ার নয়।
সব ঋণ শোধ হয়ও না।
সেসব স্মরণ রাখতে হয়, জানাতে হয় কৃতজ্ঞতা।
সেই কৃতজ্ঞতা নিয়ে তাঁদের সামনে দাঁড়িয়ে তাঁদের সম্মান জানানোর এই স্বপ্নও আমাদেরকে উজ্জীবিত করে রাখে।
গত ২৩ ফেব্রুয়ারি প্রথম আলোর পক্ষ থেকে দ্য কনসার্ট ফর বাংলাদেশ-এ রবিশংকরের সঙ্গে তবলাবাদক ওস্তাদ আল্লা রাখাকে ঢাকায় সম্মান (মরণোত্তর) জানানো হয়েছে।
ওস্তাদ জাকির হোসেনের তবলাবাদন উপলক্ষে তাঁকে স্মরণ করে আমরা কৃতজ্ঞ হয়েছি।
ভবিষ্যতেও এমন আরও কিছু করতে চাই।
বাংলাদেশের পরিস্থিতি নিয়ে আমার যে অনুভূতি, তার পুরোটাই ব্যক্তিপর্যায়ের;
এর কারণ, আমি নিজে একজন বাঙালি।
গত মার্চ থেকে সেখানে যেসব অস্বাভাবিক প্রকৃতির ঘটনা ঘটছে, তা আমার মধ্যে মামুলি সহানুভূতির উদ্রেক করেনি, বরং এর চেয়েও জোরালো অনুভূতি কাজ করছে;
কারণ আমি বাঙালি।
অন্যদের থেকে আলাদা হয়ে আমি প্রত্যক্ষভাবে সেখানকার পরিস্থিতির সঙ্গে জড়িয়ে গেছি।
কারণ সেখানকার অগণিত মানুষ ভারতে আশ্রয় নিয়েছে।
তারা কোনো রকমে প্রাণ নিয়ে পালাচ্ছে।
অসংখ্য লোককে হত্যা করা হয়েছে।
তাদের মধ্যে আমার দূর সম্পর্কের জ্ঞাতি, আত্মীয়, মুসলমান বন্ধুসহ বহু ঘনিষ্ঠজন রয়েছে।
এমনকি আমার গুরুর পরিবারের লোকজনকেও হত্যা করা হয়েছে।
তাদের বাড়িঘর জ্বালিয়ে-পুড়িয়ে সব শেষ করে দেওয়া হয়েছে।
এ কারণে মার্চ থেকে পরবর্তী কয়েক মাস ধরে চলমান ঘটনাপ্রবাহ আমাকে বেদনাবিদ্ধ করেছে।
কষ্ট দিয়েছে।
আমি আবেগাপ্লুত হয়ে পড়েছি।
জুন মাসের শেষ দিকে রাগা অ্যালবামের কাজের জন্য জর্জ হ্যারিসন ক্যালিফোর্নিয়ায় এল।
এ সময় আমার মনটা খুব অশান্ত ও বিচলিত ছিল।
বাংলাদেশের মানুষের জন্য কিছু করতে মন চাইছিল।
আমি যুক্তরাষ্ট্র ও ইউরোপের বহু সংস্থার সঙ্গে যোগাযোগ করলাম।
তারা আমাকে পরিবেশনা বাবদ ভালো সম্মানী দিতেও রাজি ছিল।
কিন্তু আমি বৃহৎ পরিসরে এমন কিছু করতে চাইছিলাম, যা বড় অঙ্কের একটা তহবিলের জোগান দেবে।
পাশাপাশি জনসচেতনতামূলক প্রচারণাও পাবে।
এ কারণে ভাবলাম, জর্জকে বড় ধরনের একটা কনসার্ট করার কথা বলব।
সে যদি নিজে অংশ না-ও নেয়, অন্তত এ বিষয়ে অন্য শিল্পীদের অনুরোধ করে, পরামর্শ দিয়ে বা অন্য কোনোভাবে সাহায্য করতে পারে কি না, জিজ্ঞেস করব।
চেষ্টা করলে হয়তো বড় একটা অনুষ্ঠান করে ২৫ থেকে ৫০ হাজার ডলারের তহবিল জোগাড় করে ফেলতে পারি।
বিষয়টি তাকে বলার পর সে আমার আন্তরিকতা দেখে মুগ্ধ হলো।
আমি বাংলাদেশিদের করুণ অবস্থা সম্পর্কে ধারণা দেওয়ার জন্য তাকে বাংলাদেশ-সম্পর্কিত বইপত্র ও সাময়িকী দিলাম।
একজন ভারতীয় হিসেবে নয়;
বরং একজন খাঁটি বাঙালি হিসেবে আমি তাকে পরিস্থিতি ব্যাখ্যা করলাম।
ফ্রান্স, জার্মানি, ইংল্যান্ড, নরওয়ে, আমেরিকাসহ বহু দেশের সংবাদপত্র বাংলাদেশের ভাগ্যবিড়ম্বিত লাখ লাখ মানুষের সীমাহীন কষ্ট ও দুর্দশা গুরুত্বের সঙ্গে তুলে ধরছিল।
সেগুলো পড়ার পর জর্জের মনে গভীরভাবে রেখাপাত করে।
এর পরই সে আমাকে জানায় যে এই মহান অনুষ্ঠানে সাহায্য করতে পারলে, এমনকি পরিবেশনার সুযোগ পেলে খুশি হবে।
এর পরই কাজ দ্রুত এগোতে থাকে।
স্পেনে ওই সময় একটা ফিল্মের কাজ করছিলেন রিঙ্গো।
জর্জ তাঁকে ডাকল।
তিনি লিওন রাসেলের সঙ্গে কথা বলেন এবং পশ্চিম ও পূর্ব উপকূলের বিখ্যাত সব সংগঠনকে আমন্ত্রণ জানালেন।
এরপর তিনি মিস্টার ক্লেইনের সঙ্গে যোগাযোগ করে তাঁকে এই কনসার্টের ব্যবসায়িক ও প্রশাসনিক দায়িত্ব দিলেন।
প্রত্যেকেই গভীর সহমর্মিতা নিয়ে এগিয়ে এলেন।
সৌভাগ্যক্রমে বব ডিলানকেও আমরা পেয়ে গেলাম।
তিনি এর সঙ্গে যুক্ত হয়ে রীতিমতো উদ্বেলিত ছিলেন।
মাত্র চার বা পাঁচ সপ্তাহের মধ্যে এই মহা আয়োজন সম্পন্ন হলো।
এত সংক্ষিপ্ত সময়ে এ ধরনের বিশাল একটি অনুষ্ঠানের পরিকল্পনা এবং সফলভাবে তা সম্পন্ন করা বিশ্ব বিনোদন জগতে নিঃসন্দেহে একটি ঐতিহাসিক রেকর্ড।
এ জন্য সবাইকে অজস্র ধন্যবাদ।
এখন আমি বড় ধরনের প্রশান্তি অনুভব করতে পারছি।
জর্জের ‘বাংলাদেশ’খ্যাত গান, আমার একটি পরিবেশনা, কনসার্ট নিয়ে বানানো প্রামাণ্য চলচ্চিত্র, প্রকাশিতব্য অ্যালবাম—এই সবকিছুর মাধ্যমে যে অর্থ পাওয়া গেছে, তা-ও সহায়তা তহবিলে যোগ হবে।
৮০ লাখ শরণার্থী এবং তাদের মধ্যকার অগণিত শিশুর সাহায্যার্থে জোগাড় করা এই অর্থ যদিও মহাসাগরে এক ফোঁটা জলের সমান;
এ দিয়ে হয়তো বড়জোর তাদের দুই থেকে তিন দিনের অন্নের সংস্থান করা যেতে পারে;
কিন্তু সেটাই মুখ্য বিষয় নয়।
সবচেয়ে বড় কথা, তহবিল সংগ্রহের বাইরে আমরা কনসার্টে আসা যুব সম্প্রদায়কে (আগত দর্শকদের মধ্যে ৪০-৫০ হাজার তরুণ-তরুণী ছিল) বাংলাদেশ সম্পর্কে এবং সেখানে মানুষ কী দুর্বিষহ অবস্থায় রয়েছে, সে বিষয়ে ধারণা দিতে পেরেছি।
‘যত দূর সম্ভব, প্রত্যেকের কাছে দায়িত্ব পৌঁছে দেওয়ার যে চেষ্টা, যে আকুতি, এই কনসার্ট ছিল তারই একটা স্ফুলিঙ্গ।
আমার মনে হয়, সেই মহৎ লক্ষ্যে আমরা পৌঁছাতে পেরেছি।’
অনুবাদ: সারফুদ্দিন আহমেদ
১ আগস্টের প্রথম কনসার্টের দুই দিন পর একটি অনানুষ্ঠানিক সাক্ষাৎকার থেকে মাইকেল ভসের সম্পাদিত ‘কনসার্ট ফর বাংলাদেশ’-এর পরিচিতিমূলক পুস্তিকা থেকে।
সময়টা ১৯৭১, লস অ্যাঞ্জেলেসে রাগা অ্যালবামের কাজ করছি।
রবিশংকরের সঙ্গে আলাপ হচ্ছিল।
একটা কনসার্ট করতে চান তিনি।
সাধারণত যেমনটা করেন, তার চেয়ে বড়, যাতে বাংলাদেশের অভুক্ত মানুষের জন্য অন্তত ২৫ হাজার ডলার তোলা যায়।
আমি কোনোভাবে সাহায্য করতে পারি কি না, জানতে চাইলেন।
এই যেমন কনসার্ট শুরু করে দিয়ে গেলাম অথবা পিটার সেলার্সকে নিয়ে এলাম...যেকোনো ধরনের সাহায্য।
তারপর তিনি পত্রিকা ও সাময়িকীর যুদ্ধ আর দারিদ্র্যসংক্রান্ত কাটিংস দেওয়া শুরু করলেন।
বিষয়টা কী, আস্তে আস্তে বুঝতে শুরু করলাম।
আমার মনে হলো, কাজটার ব্যাপারে আমার বোধহয় তাঁকে সাহায্য করা উচিত।
আর বিটলেসর দৃষ্টিভঙ্গিই হচ্ছে—যদি কিছু করো, তাহলে বড় করেই করো, আর মিলিয়ন ডলারই বা নয় কেন?
এভাবেই জড়িয়ে গেলাম।
পরে যা ‘কনসার্ট ফর বাংলাদেশ’ হয়ে উঠবে, তিন মাস ধরে টেলিফোনে সেটাকে দাঁড় করালাম।
কাজটা সম্ভব করার জন্য লোকজনের সঙ্গে কথা বলার চেষ্টা করলাম।
এরিকের (ক্ল্যাপটন) সঙ্গে কথা বললাম, আরও যাঁরা শেষ পর্যন্ত এতে কাজ করেছিলেন, সবার সঙ্গে কথা বললাম।
সামান্য মহড়াই আমরা করেছিলাম।
সত্যি বলতে কি, সবার উপস্থিতিতে একটা মহড়া আমরা করতে পারিনি।
নানা অসুবিধার মধ্যে অগোছালোভাবে কাজটা করলাম আমরা।
অনুষ্ঠানের জন্য আমরা এমন একটা সময়সীমা ঠিক করে নিলাম, যার মধ্যে কাজটা আমাদের করতে হবে।
একজন ভারতীয় জ্যোতিষী জানালেন, আগস্টের শুরুটা আমাদের জন্য শুভ।
আগস্টের মোক্ষম দিনটাও পেয়ে গেলাম।
তখন ম্যাডিসন স্কয়ার গার্ডেনও ছিল ফাঁকা, আমরা সেটা ভাড়া করলাম।
তারপর কনসার্টটা আমরা করলাম।
দুটো অনুষ্ঠান করেছিলাম।
প্রথম অনুষ্ঠানের সব টিকিট বিক্রি হয়ে যাওয়ায় দ্বিতীয় কনসার্ট করেছিলাম।
কপালই বলতে হবে, সবকিছুই ভালোয় ভালোয় সম্পন্ন হয়েছিল।
ম্যাডিসন স্কয়ার গার্ডেনে শোনাও গিয়েছিল চমৎকার।
সাউন্ড মিক্সের জন্য ব্যান্ডের প্রোডাকশনের ব্যক্তিদেরই পেয়েছিলাম আমরা।
লাইটিংয়ের জন্য ছিল চিপ মংক।
আর ঘটনাটাকে চলচ্চিত্রায়িত করেছিল অ্যালেন ক্লাইনের লোকজন।
ছবিটা ভালোভাবে করা যায়নি।
বড় বড় সাদা লাইটের নিচে প্রথম কনসার্টের পর গরমে আমাদের প্রায় সেদ্ধ হওয়ার দশা।
মঞ্চে কোনো স্টেজ লাইট ছিল না।
ব্যাপার কী জানতে চাইলাম চিপের কাছে।
সে জানাল, ফিল্মের লোকজন তাকে শুধু সাদা আলো জ্বালিয়ে রাখতে বলেছে।
তাদেরই একজন বলেছে, ‘না না, চলচ্চিত্রায়ণের জন্য আমাদের স্টেজ লাইটের দরকার নেই।’
মনে মনে সে ভেবেছিল, ‘আমাদের জিনিস তো পেয়েই গেছি, দ্বিতীয় শোতে তারা রঙিন আলো ব্যবহার করুক।’
আমার বিবেচনায় দ্বিতীয় শো-টাই সেরা।
লাইটিং ছিল খুবই ভালো, কিন্তু চলচ্চিত্রায়ণ ঠিকমতো হলো না।
ম্যাডিসন স্কয়ার গার্ডেনের ঠিক পেছনের একটি ক্যামেরার ফিল্মের পুরোটাই কালো, মাঝখানে শুধু আলোর একটা বিন্দু, তাতে কিছুই দেখা যাচ্ছে না।
দালানের ডান দিকে মাঝ বরাবর রাখা আরেকটি ক্যামেরা পুরো সময়েই ছিল আউট অব ফোকাস, ক্যামেরাটিতে ত্রুটি ছিল।
দালানের বাঁ দিকে মাঝপথে আরেকটি ক্যামেরা ছিল, এটার সামনে আবার পুরো সময়টায় ঝুলছিল বড় বড় তার।
ফলে মঞ্চের ঠিক সামনে রাখা ক্যামেরা আর শব্দ ধারণে অক্ষম হ্যান্ডহেল্ড ক্যামেরাই ছিল আমাদের ভরসা।
আপনারা যে ছবিটা দেখেন, সেটা অনেক কসরতের ফল।
যেমন ধরুন, ছবিতে আমার প্রথম গান ‘ওয়াহ ওয়াহ’তে ১২টা কাট আছে, ১২টা জোড়া।
তার মধ্যে ১২টা আসল, নয়টা নকল।
নানা জায়গার আলাদা আলাদা শট জুড়তে বাধ্য হয়েছিলাম আমরা।
কিছু অংশ আবার ব্লো-আপ (বর্ধিত) করতে হয়েছে।
ফলে সেই জায়গাগুলোর ছবি খুব দানাদার।
আরও অনেক ব্যাপার আছে, নেতিবাচক ব্যাপার।
কিন্তু শিল্পীরা সবাই ছিল খুব সদয়।
আমি তাদের এই নিশ্চয়তা দেওয়ার চেষ্টা করেছি যে কারও যদি রেকর্ড বা ফিল্ম পছন্দ না হয়, তাহলে তারা এটা থেকে নিজেকে সরিয়ে নিতে পারে।
আমি চাইনি, এসব কিছুর জন্য আমাদের বন্ধুত্বের অবসান হোক।
এটা একটা বিরাট দায়িত্ব, কিন্তু সবকিছু ভালোয় ভালোয় শেষ হয়েছিল।
কিন্তু ক্লাইনের ক্ষেত্রে তা হয়নি।
সে কাজটা ঠিকমতো গুছিয়ে করেনি।
কনসার্টের আগে না গিয়ে সে ইউনিসেফের কাছে গিয়েছিল পরে।
তারপর মার্কিন কর কর্মকর্তাদের সঙ্গে বিষয়টি মিটমাট করার চেষ্টা করে আমাদের আইনজীবীরা।
ওরা এখনো বলে, ‘আমরা ভেবেছিলাম, তোমরা হয়তো নিজেদের লাভের জন্য এটা করেছ।’
বছরের পর বছর টাকাটা আটকে রাখা হয়।
যা হোক, মোদ্দা কথা হচ্ছে, বাংলাদেশের ঘটনাবলির ব্যাপারে আমরা দৃষ্টি আকর্ষণ করতে সক্ষম হয়েছিলাম।
আমরা যখন কনসার্টের প্রস্তুতি নিচ্ছি, মার্কিনরা তখন পাকিস্তানকে অস্ত্র পাঠাচ্ছে।
প্রতিদিন হাজার হাজার মৃত্যু হচ্ছে, কিন্তু সংবাদপত্রে শুধু কয়েক লাইন, ‘ও হ্যাঁ, এখনো এটা চলছে।’
আমরা ব্যাপক মনোযোগ আকর্ষণ করতে পেরেছিলাম।
এখনো বাঙালি রেস্তোরাঁয় এমন সব ওয়েটারের সঙ্গে আমার দেখা হয়, যারা বলে, ‘ওহ মিস্টার হ্যারিসন, আমরা যখন জঙ্গলে লড়াই করছিলাম, তখন বাইরে কেউ আমাদের কথা ভাবছে, এটা জানাটাও আমাদের জন্য ছিল অনেক কিছু।’
সত্যি, এর একটা ভালো প্রতিক্রিয়া হয়েছিল।
বাঙালির জন্য এটা একটা নৈতিক উদ্দীপনা জুগিয়েছিল আর কিছু পাকিস্তানি হিটলারকে শনাক্ত করতে তাদের ওপর আলোকপাত করেছিল।
অনুবাদ: সারফুদ্দিন আহমেদ
১৯৭১ সালের ৩ ডিসেম্বর।
কলকাতায় সন্ধ্যা নামছে।
সেখানে এক জনসভায় ভাষণ দিচ্ছেন ভারতের প্রধানমন্ত্রী ইন্দিরা গান্ধী।
তিনি জানেন না, তাঁর দেশের পশ্চিম সীমান্তজুড়ে নয়টি ভারতীয় বিমানঘাঁটির ওপর বোমাবর্ষণ শুরু করেছে পাকিস্তানি বিমানবাহিনী।
ভাষণ শেষ করার সঙ্গে সঙ্গে সেই সংবাদ তাঁকে জানানো হলো: তিনি তৎক্ষণাৎ ছুটলেন বিমানবন্দরে।
একটি তুপোলেভ টুইন জেটবিমানে করে দুঘণ্টা পর তিনি নামলেন দিল্লি বিমানবন্দরে।
সেখানে তাঁর জন্য অপেক্ষমাণ তাঁর দুই তরুণ পুত্র ও মন্ত্রিসভার সদস্যরা।
কিন্তু ইন্দিরা গান্ধী সেখানে কালক্ষেপণ না করে গাড়িতে উঠলেন।
গাড়ি তাঁকে নিয়ে চলল সোজা পার্লামেন্ট ভবনে প্রধানমন্ত্রীর দপ্তরে।
ভারতের প্রধানমন্ত্রী মন্ত্রিসভার জরুরি বৈঠকে বসলেন।
বৈঠক শেষে মধ্যরাতের কিছু পরে জাতির উদ্দেশে এক ভাষণে তিনি বললেন, ‘পাকিস্তান এত দিন বাংলাদেশে যে নৃশংসতা চালিয়ে আসছিল, এখন তারা সেটিকে পরিণত করেছে ভারতের বিরুদ্ধে সর্বাত্মক যুদ্ধে।’
এভাবে শুরু হলো বাংলাদেশে আট মাস ধরে নরমেধযজ্ঞ পরিচালনাকারী সামরিক জান্তার অখণ্ড পাকিস্তানের স্বপ্নের কফিনে শেষ পেরেকটি ঠুকে দেওয়ার আয়োজন।
বাংলাদেশের মুক্তিযুদ্ধের নয় মাসের রক্তাক্ত ইতিহাসে এক মোড়-ঘোরানো তারিখ ৩ ডিসেম্বর।
সেদিন পাকিস্তান ভারতীয় বিমানঘাঁটিগুলোতে বোমাবর্ষণ ও পশ্চিম সীমান্তের বিভিন্ন স্থানে আর্টিলারি গোলা নিক্ষেপ শুরু করলে পূর্ব রণাঙ্গনে বাংলাদেশ-ভারত মিলিত বাহিনীর যুদ্ধ-তৎপরতার চূড়ান্ত অধ্যায় শুরু হয়ে যায়।
৪ ডিসেম্বর ভারতের পার্লামেন্টে প্রধানমন্ত্রী ইন্দিরা গান্ধী একটি বিবৃতি পেশ করেন, যেখানে তিনি বাংলাদেশের জনগণের পাশে দাঁড়ানোর ঘোষণা দেন।
একই তারিখে বাংলাদেশের অস্থায়ী রাষ্ট্রপতি ও প্রধানমন্ত্রী কূটনৈতিক স্বীকৃতি চেয়ে পত্র লেখেন ভারতের প্রধানমন্ত্রীকে।
৬ ডিসেম্বর ভারত সরকার আনুষ্ঠানিকভাবে বাংলাদেশকে কূটনৈতিক স্বীকৃতি প্রদান করে।
৪ ডিসেম্বর থেকে ভারতীয় স্থলবাহিনী একযোগে চারটি অঞ্চলে অগ্রাভিযান শুরু করে।
এক. পুবে ত্রিপুরা থেকে সিলেট-ব্রাহ্মণবাড়িয়া-কুমিল্লা-নোয়াখালীর দিকে;
দুই. উত্তরাঞ্চলে রংপুর-দিনাজপুর-বগুড়া অভিমুখে;
তিন. পশ্চিম দিক থেকে যশোর-খুলনা-কুষ্টিয়া-ফরিদপুর অভিমুখে এবং চার. মেঘালয়ের তুরা থেকে জামালপুর-ময়মনসিংহ অভিমুখে।
৩ ডিসেম্বর থেকে ৬ ডিসেম্বরের মধ্যেই চার ফ্রন্টে অনেক এলাকা মুক্ত করে মিলিত বাহিনীর বিজয়াভিযান চলতে থাকে ঢাকা অভিমুখে।
এরই সমান্তরালে চলতে থাকে কূটনৈতিক যুদ্ধ।
৪ ডিসেম্বর ওয়াশিংটনে বসে হেনরি কিসিঞ্জারের নেতৃত্বে ওয়াশিংটন স্পেশাল অ্যাকশন গ্রুপের (ডব্লিউএসএজি) বৈঠক।
কিসিঞ্জার জাতিসংঘ নিরাপত্তা পরিষদের অধিবেশনে যুদ্ধবিরতি ও সেনা প্রত্যাহারের দাবিসংবলিত মার্কিন প্রস্তাব পেশের জন্য ব্যস্ত হয়ে ওঠেন।
নিরাপত্তা পরিষদের অধিবেশনে মার্কিন প্রতিনিধি অবিলম্বে যুদ্ধবিরতি ঘোষণা এবং ভারত ও পাকিস্তানের সেনা নিজ নিজ সীমান্তের ভেতরে ফিরিয়ে নেওয়া এবং সেই সিদ্ধান্ত কার্যকর করার জন্য জাতিসংঘ মহাসচিবকে ক্ষমতা প্রদানের প্রস্তাব পেশ করেন।
কিন্তু এই প্রস্তাবকে একতরফা অভিহিত করে ভেটো প্রয়োগ করে সোভিয়েত ইউনিয়ন।
সোভিয়েত ইউনিয়ন জাতিসংঘে পূর্ব পাকিস্তানে রাজনৈতিক নিষ্পত্তি ও পাকিস্তানের সহিংসতা অবিলম্বে বন্ধের দাবি জানিয়ে একটি প্রস্তাব পেশ করলে চীন তাতে ভেটো দেয়, অন্যরা ভোটদানে বিরত থাকে।
যুক্তরাষ্ট্রের যুদ্ধবিরতির ও সেনা প্রত্যাহারের প্রস্তাবের মতোই একটি প্রস্তাব আসে আটটি দেশের পক্ষ থেকে।
সোভিয়েত ইউনিয়ন তাতে দ্বিতীয়বারের মতো ভেটো দেয়।
এর মধ্যে ৬ ডিসেম্বর ভারত সরকারিভাবে বাংলাদেশকে স্বীকৃতি দেয়।
কিসিঞ্জারের নেতৃত্বে ওয়াশিংটন স্পেশাল অ্যাকশন গ্রুপ সামরিক হস্তক্ষেপের উপায় খুঁজতে থাকে।
মার্কিন সপ্তম নৌবহর, উত্তর দিক থেকে চীনাদের সামরিক হস্তক্ষেপ এবং এসবের বিপরীতে ভারত মহাসাগরে সোভিয়েত সাবমেরিন ও রণসজ্জার মধ্যেই মুক্তিবাহিনী ও ভারতীয় বাহিনীর সম্মিলিত যুদ্ধাভিযান পাকিস্তানি বাহিনীকে চূড়ান্ত পরাজয়ের কিনারে নিয়ে যায়।
ইয়াহিয়া চক্র যে কূটনৈতিক দুরভিসন্ধি থেকে ৩ ডিসেম্বর ভারতকে আনুষ্ঠানিক যুদ্ধে জড়িয়েছিল, শেষ পর্যন্ত তা ভণ্ডুল হয়ে যায় একদিকে বাংলাদেশের নিপীড়িত সংগ্রামী জনসাধারণের প্রতি ভারত ও সোভিয়েত ইউনিয়নের নৈতিক ও কূটনৈতিক সমর্থনের কারণে, অন্যদিকে মুক্তিবাহিনী ও ভারতীয় মিত্রবাহিনীর সম্মিলিত সফল যুদ্ধাভিযানের ফলে।
১৬ ডিসেম্বর দখলদার পাকিস্তানি বাহিনীর আত্মসমর্পণের মধ্য দিয়ে বাংলাদেশের মুক্তিযুদ্ধের শেষ ১৩ দিনের বিজয়গাথা রচিত হবে—এটি যেন-বা নির্ধারিত হয়েছিল ৩ ডিসেম্বরেই।
মাননীয় স্পিকার, আজ সকালে প্রাপ্ত সংবাদ অনুযায়ী, পশ্চিম পাকিস্তানের সরকার আমাদের বিরুদ্ধে যুদ্ধ ঘোষণা করেছে।
গতকাল সন্ধ্যায় পশ্চিম পাকিস্তান বিমানবাহিনী আমাদের আকাশসীমা লঙ্ঘন করেছে এবং আমাদের বেশ কয়েকটি বিমান ক্ষেত্রের ওপর আক্রমণ চালিয়েছে।
সমান্তরালভাবে তাদের স্থলবাহিনীগুলো পশ্চিম সীমান্তজুড়ে আমাদের অবস্থানের ওপর গোলাবর্ষণ করেছে।
তাদের প্রচারযন্ত্র সম্পূর্ণ ভিত্তিহীনভাবে এই অভিযোগ প্রচার করছে যে ভারত তাদের ওপর আক্রমণ ও আগ্রাসন শুরু করেছে।
খবরটি আমার কাছে পৌঁছায়, ঠিক যখন আমি কলকাতা ত্যাগ করছিলাম।
[দিল্লিতে] ফিরে আসার সঙ্গে সঙ্গে আমি আমার সহকর্মী ও বিরোধীদলীয় নেতাদের সঙ্গে আলোচনা করে তাঁদের পরামর্শ গ্রহণ করেছি।
আমরা সবাই একমত এবং এই সংকল্পে ঐক্যবদ্ধ হয়েছি যে জাতির স্বাধীনতা রক্ষা করতে হবে এবং সর্বসম্মতভাবে সিদ্ধান্তে পৌঁছেছি যে আগ্রাসী আঘাতকারী শক্তিকে প্রত্যাঘাত করতে হবে।
নয় মাসেরও বেশি সময় ধরে পশ্চিম পাকিস্তানের সামরিক সরকার বর্বরোচিতভাবে দলিত করে চলেছে বাংলাদেশের জনগণের মুক্তি ও মৌলিক মানবাধিকার।
তাদের হানাদার বাহিনী যেসব অপরাধ করে চলেছে, প্রতিহিংসাপ্রসূত হিংস্রতার দিক থেকে সেগুলো তুলনাবিহীন।
লাখ লাখ মানুষকে বাস্তুচ্যুত করা হয়েছে, আমাদের দেশে তাড়িয়ে দেওয়া হয়েছে এক কোটি মানুষকে।
পুরো একটি জাতির এই নিশ্চিহ্নকরণ অভিযানের প্রতি এবং আমাদের নিরাপত্তার ওপর এই হুমকির প্রতি আমরা বারবার বিশ্ব সম্প্রদায়ের দৃষ্টি আকর্ষণ করেছি।
সবখানেই মানুষ সহানুভূতি প্রকাশ করেছে, ভারতের ওপর অর্থনৈতিক ও অন্যান্য বোঝা এবং তার বিপদ উপলব্ধি করেছে।
পাকিস্তানের সামরিক বাহিনী ক্রোধান্ধ হয়ে উঠেছে, কারণ বাংলাদেশের জনগণ এমন কিছু মূল্যবোধের জন্য উঠে দাঁড়িয়ে আন্দোলন-সংগ্রামে নিবেদিত হয়েছে, যেসব মূল্যবোধ উপলব্ধি করতে সামরিক বাহিনী অক্ষম;
এবং সেই সব মূল্যবোধ তারা দলিত করে চলেছে পাকিস্তানের প্রতিটি প্রদেশেই।
মুক্তিবাহিনীর যুদ্ধ-তৎপরতার সাফল্য যতই বেড়েছে, পাকিস্তানি বাহিনী ততই বেপরোয়া হয়ে উঠেছে।
আমাদের ঐতিহ্য নিপীড়ক স্বৈরাচারীদের পাশে দাঁড়ানো নয়, বরং নিপীড়িতদের পাশে দাঁড়ানো;
এবং সে কারণেই তাদের রোষানল এখন বর্ষিত হচ্ছে আমাদের ওপর।
বাংলাদেশের বিরুদ্ধে পরিচালিত আগ্রাসনকে পাকিস্তান বিস্তৃত করেছে ভারতের বিরুদ্ধে সর্বাত্মক যুদ্ধরূপে।
..আমরা শান্তির পক্ষে, কিন্তু আজ শান্তিই বিপন্ন: শান্তি রক্ষা করতে হবে।
আজ আমরা লড়াই করছি জাতীয় ভূখণ্ডের অখণ্ডতা ও জাতীয় মর্যাদা রক্ষার লক্ষ্যে।
সর্বোপরি আমরা লড়ছি আমাদের লালিত আদর্শ ও শান্তি রক্ষার স্বার্থে।
লে. জেনারেল আমির আবদুল্লাহ খান নিয়াজি পাকিস্তান সামরিক বাহিনীর ইস্টার্ন কমান্ডের কমান্ডার হিসেবে ১৯৭১ সালের এপ্রিল থেকে ১৬ ডিসেম্বর পর্যন্ত দায়িত্ব পালন করেন।
অক্সফোর্ড ইউনিভার্সিটি প্রেস থেকে প্রকাশিত তাঁর দ্য বিট্রেয়াল অব ইস্ট পাকিস্তান বই থেকে নির্বাচিত অংশের সংক্ষেপিত অনুবাদ এখানে ছাপা হলো।
...১৯৭১ সালের ৩ ডিসেম্বর আমি সেনাবাহিনীর প্রধানের (সিওএস) কাছ থেকে একটি বার্তা পাই।
আমাকে পরামর্শ দেওয়া হয় যে, ভারত যেহেতু পূর্ব পাকিস্তানে আক্রমণ চালাতে যাচ্ছে, তাই আমাকে বিদ্যমান পরিস্থিতির আলোকে সেনা মোতায়েন করতে হবে...।
একই দিন আরেকটি বার্তায় আমাকে জানানো হলো, ভারত কাশ্মীর ও পশ্চিম পাকিস্তানের বিভিন্ন স্থানে হামলা চালিয়েছে।
...ভারত পশ্চিম পাকিস্তানে আমাদের বিরুদ্ধে যুদ্ধ শুরু করেছে—এমন মিথ্যা খবর জেনারেল হেডকোয়ার্টার্স কেন আমাদের পাঠিয়েছিল, তা আমি বুঝতে ব্যর্থ হয়েছি।
আসলে, আমরাই পশ্চিম অংশে লড়াই শুরু করেছিলাম।
জেনারেল হেডকোয়ার্টার্স কি কয়েক দিন আগে একজন বার্তাবাহকের মারফত পশ্চিম অংশে তাদের আক্রমণ চালানোর পরিকল্পনা সম্পর্কে আমাকে জানাতে পারত না?
...৬ ডিসেম্বর জেনারেল হেডকোয়ার্টার্সে আমার কৌশলগত ধারণা সম্পর্কে আমি একটি বার্তা পাঠাই।
এক. ৩ ডিসেম্বর থেকে শত্রু সর্বাত্মক লড়াই শুরু করেছে, পূর্বাংশের সব ফ্রন্টে তাদের আক্রমণ ব্যাপকভাবে বেড়েছে।
চারটি পূর্ণাঙ্গ ট্যাংক রেজিমেন্টের সমর্থনে শত্রুপক্ষের আট ডিভিশন সেনা এ হামলায় অংশ নিচ্ছে, তাদের সঙ্গে রয়েছে ৩৯ ব্যাটালিয়ন বিএসএফ এবং ৬০-৭০ হাজার প্রশিক্ষণপ্রাপ্ত বিদ্রোহী।
শত্রু আক্রমণ চালাচ্ছে বিমানবাহিনীর ছত্রচ্ছায়ায়।
ভারতীয় বিমানবাহিনী আমাদের যোগাযোগব্যবস্থার ক্ষতিসাধন করেছে...।
স্থানীয় জনগণও আমাদের বিপক্ষে।
আমাদের শক্তিবৃদ্ধি, ঘাটতি পূরণ বা অবস্থানের পুনর্বিন্যাস কঠিন হয়ে দাঁড়িয়েছে।
চট্টগ্রামের সঙ্গেও যোগাযোগ বিচ্ছিন্ন হয়ে যেতে পারে।
তা হলে আমাদের যোগাযোগব্যবস্থার আরও অবনতি ঘটবে।
ভারতীয় নৌবাহিনী চট্টগ্রাম বন্দরের প্রতি মারাত্মক হুমকি সৃষ্টি করেছে।
তারা সব নদী অবরোধ করার চেষ্টা করছে।
রংপুর, সিলেট, মৌলভীবাজার, ব্রাহ্মণবাড়িয়া, লাকসাম, চাঁদপুর ও যশোরের ওপর প্রচণ্ড চাপ সৃষ্টি হয়েছে...।
দুই. আমাদের সেনারা নয় মাস ধরেই সক্রিয় লড়াইয়ে জড়িত রয়েছে এবং তারা আরও তীব্র লড়াইয়ের জন্য প্রতিজ্ঞাবদ্ধ।
তাদের কোনো স্বস্তি বা বিশ্রাম নেই।
..প্রচণ্ড লড়াইয়ে ক্ষয়ক্ষতির মাত্রা উল্লেখযোগ্যভাবে বেড়েছে।
নিজেদের ট্যাংক, কামান ও বিমানের ছত্রচ্ছায়া না থাকায় পরিস্থিতির ঘটেছে অবনতি।
অস্ত্রসহ রাজাকারদের পক্ষ ত্যাগের ঘটনাও বেড়ে চলেছে...।
তিন. এই কমান্ডের আওতায় ফরমেশনগুলোর বর্তমান তৎপরতা পূর্বপরিকল্পিত প্রতিরক্ষা লাইনে পৌঁছেছে।
সুরক্ষিত ঘাঁটিগুলোতে আশ্রয় গ্রহণ: শত্রুপক্ষ অনৈতিক উপায়সহ সব ধরনের পন্থা অবলম্বন করবে।
আমরা শেষ রক্তবিন্দু ও শেষ বুলেট থাকা পর্যন্ত লড়াই করব।
সিজিএস ৭ ডিসেম্বর সংকেতের মাধ্যমে সুরক্ষিত ঘাঁটিগুলোতে সেনা প্রত্যাহারে আমার কৌশলগত ধারণা অনুমোদন করেন।
...৮ ডিসেম্বর আমি সিজিএসের কাছ থেকে জি-০৯১২ নম্বর আরেকটি সংকেত পাই।
এতে বলা হয়, ‘তৎপরতা শুরু হয়েছে।
৭ ডিসেম্বর পাঠানো জি-০৯০৭ সংকেত অনুযায়ী আপনি লড়াই অব্যাহত রাখুন।’
‘তৎপরতা’ বলতে মূলত চীনাদের তৎপরতার কথাই বোঝানো হয়।
জেনারেল হেডকোয়ার্টার্স আমাকে ধোঁকা দিচ্ছিল;
আসলে তখনো পর্যন্ত চীনারা কোনো যোগাযোগ, কোনো সংকেতও পাঠায়নি।
৬ ডিসেম্বর পাঠানো বার্তায় আমি সংকল্প ব্যক্ত করেছিলাম—শেষ রক্তবিন্দু ও শেষ বুলেট পর্যন্ত লড়াই করে যাব।
আমার কৌশলগত পরিকল্পনা চিফ অব জেনারেল স্টাফ অনুমোদন করেছিলেন।
এসব সত্ত্বেও কেন আমার সঙ্গে এমন প্রতারণা করা হলো?
মোহাম্মদ আইনউদ্দিন (বীর প্রতীক) ১৯৭১ সালের ২৬ মার্চ কুমিল্লা সেনানিবাস থেকে পালিয়ে ব্রাহ্মণবাড়িয়ায় অবস্থানরত চতুর্থ ইস্ট বেঙ্গল রেজিমেন্টের সঙ্গে মুক্তিযুদ্ধে যোগ দেন।
তখন তিনি পাকিস্তান সামরিক বাহিনীতে ক্যাপ্টেন পদে কর্মরত ছিলেন।
তিনি স্বাধীন বাংলাদেশে সামরিক বাহিনীতে নানা গুরুত্বপূর্ণ পদে দায়িত্ব পালন করেন।
১৯৯৬ সালে মেজর জেনারেল হিসেবে অবসর গ্রহণ করেন।
৪ ডিসেম্বর ব্যাটল অব ইন্ডিয়া-পাকিস্তান শুরু হয়।
সেটাতে নবম বেঙ্গলকে দায়িত্ব দেওয়া হলো গঙ্গাসাগর এলাকায় অবস্থান নিতে, যেন কুমিল্লা ক্যান্টনমেন্ট থেকে এসে পাকিস্তানি বাহিনী কোনো সমস্যা করতে না পারে।
এই দায়িত্ব ছিল আমার।
আর কর্নেল সফিউল্লাহর নেতৃত্বাধীন ৩ নম্বর সেক্টরকে দেওয়া হলো একটা ব্যাটালিয়ন দিয়ে সিঙ্গারবিল এলাকার উত্তর অংশে প্রটেকশনের দায়িত্ব।
ওইখানে ছিল ভারতীয় বাহিনীর টেন মাউন্টেন ডিভিশন, সেটার কমান্ডে ছিলেন জেনারেল গনজালভেস।
তাঁর নেতৃত্বে ৪ ডিসেম্বর খুব সকালে আক্রমণ শুরু হয়।
আমি বাইনোকুলার দিয়ে সব দেখছিলাম।
টেন বিহার নামে ইন্ডিয়ান আর্মির একটা ব্যাটালিয়ন ছিল সবচেয়ে বাঁয়ে, তারা মাইন ফেটে আটকে যায়, এতে তাদের অনেক সেনা ও অফিসার আহত হয়।
ডান পাশেও প্রচণ্ড যুদ্ধ হয়।
ভারতীয় বাহিনীর ক্ষয়ক্ষতি হয় প্রচুর।
সেখানে তাদের একজন ব্রিগেডিয়ার আহত হন।
তিনি ছিলেন ব্রিগেড কমান্ডার।
জেনারেল গনজালভেসের সঙ্গে বৈঠক করে তিনি গিয়েছিলেন।
...যাই হোক, তিন ঘণ্টা ককফাইটের পর ইন্ডিয়ান আর্মি পুরো এলাকা দখল করে নেয়।
তারপর তারা আমাকে ওয়্যারলেসে খুঁজছিল।
তখন নবম বেঙ্গলের জন্য আদেশ এল, আমরা যেন তৎক্ষণাৎ কুমিল্লা-চিওড়া কাজীবাড়ীর দিকে অগ্রসর হই।
কুমিল্লা রুটে আমার জন্য অর্ডার ছিল, লাকসাম রুট দিয়ে, যেটা বর্তমানে কুমিল্লা চিটাগাং রোড—একে মেইন এক্সেস করে কুমিল্লা টাউন দখল করতে হবে আমাকে।
আমি কয়েকজনকে ওখানে প্রটেকশনে রাখি।
আমি না এলে ব্যাটালিয়নও আসতে পারবে না।
তখন লেফটেন্যান্ট হারুন ব্যাটালিয়নকে মুভ করালেন আর আমার জন্য মেসেজ রেখে তিনি সীমান্ত পর্যন্ত চলে গেলেন।
আমি ওখানে গিয়ে ওদের সঙ্গে মিলিত হলাম।
৪ ডিসেম্বর ভোরে সীমান্ত অতিক্রম করে আমরা সন্ধ্যার দিকে চিওড়া কাজীবাড়ীর কাছে পৌঁছি, সেখানে চারপাশে ইন্ডিয়ান আর্মির ব্যারিকেড ছিল।
তারা আমাদের টেক ওভার করল।
ওখানে ব্রিগেডিয়ার বকসিকে বলা হলো, তিনি যেন চাঁদপুর হয়ে কুমিল্লাগামী রাস্তাটা ধরে লালমাই এক্সেস যান।
আমাকে বার্তা পাঠানো হলো, ইনডিপেনডেন্ট এক্সেস চট্টগ্রাম-কুমিল্লা হাইওয়ে হয়ে কুমিল্লা টাউন দখল করতে হবে।
আমিই মুক্তিবাহিনীর কমান্ডার, আমার অধীনে ছিল একটা ইন্ডিয়ান মাউন্টেন আর্টিলারি ব্যাটারি, সেটার কমান্ডার ছিলেন ক্যাপ্টেন জামাল।
আমি ব্যাটালিয়ন কমান্ডার, তিনি ব্যাটারি কমান্ডার।
ওই ব্যাটারির সাপোর্ট নিয়ে, আর্টিলারির সাপোর্ট নিয়ে আমি চিওড়া কাজীবাড়ী থেকে ডিসেম্বরের ৫ বা ৬ তারিখ সকালবেলা রওনা হই কুমিল্লার উদ্দেশে।
পথে প্রথম আক্রমণ হলো কুমিল্লা টাউনের পুবদিকে বালুথুবা এলাকায়।
সেখানে সেকেন্ড লেফটেন্যান্ট হারুন ছিলেন।
আমাদের তখন অফিসার নেই।
আর আমি আশরাফকে খুঁজে পাচ্ছিলাম না।
শাহরিয়ার নামে আরেকজন অফিসার ছিলেন।
সেখানে হারুন আক্রমণ করলেন।
পাকিস্তান বাহিনী সরে গেল, আমরা বালুথুবা দখল করলাম।
সকাল পৌনে ১০টার দিকে আমি কুমিল্লা টাউনে পৌঁছে রেলওয়ে স্টেশন পর্যন্ত ডিফেন্স এক্সটেন্ড করে পজিশন নিই।
সন্ধ্যায় ভারতীয় বাহিনী আসে।
জেনারেল হীরা জানালেন, এ সময়ের মধ্যে ব্রিগেডিয়ার বকসি ও টম পান্ডে আহত হয়েছেন।
আমি কুমিল্লা টাউন দখল করি ৬ ডিসেম্বর।
বাংলাদেশের পরিস্থিতি নিয়ে আমার যে অনুভূতি, তার পুরোটাই ব্যক্তিপর্যায়ের;
এর কারণ, আমি নিজে একজন বাঙালি।
গত মার্চ থেকে সেখানে যেসব অস্বাভাবিক প্রকৃতির ঘটনা ঘটছে, তা আমার মধ্যে মামুলি সহানুভূতির উদ্রেক করেনি, বরং এর চেয়েও জোরালো অনুভূতি কাজ করছে;
কারণ আমি বাঙালি।
অন্যদের থেকে আলাদা হয়ে আমি প্রত্যক্ষভাবে সেখানকার পরিস্থিতির সঙ্গে জড়িয়ে গেছি।
কারণ সেখানকার অগণিত মানুষ ভারতে আশ্রয় নিয়েছে।
তারা কোনো রকমে প্রাণ নিয়ে পালাচ্ছে।
অসংখ্য লোককে হত্যা করা হয়েছে।
তাদের মধ্যে আমার দূর সম্পর্কের জ্ঞাতি, আত্মীয়, মুসলমান বন্ধুসহ বহু ঘনিষ্ঠজন রয়েছে।
এমনকি আমার গুরুর পরিবারের লোকজনকেও হত্যা করা হয়েছে।
তাদের বাড়িঘর জ্বালিয়ে-পুড়িয়ে সব শেষ করে দেওয়া হয়েছে।
এ কারণে মার্চ থেকে পরবর্তী কয়েক মাস ধরে চলমান ঘটনাপ্রবাহ আমাকে বেদনাবিদ্ধ করেছে।
কষ্ট দিয়েছে।
আমি আবেগাপ্লুত হয়ে পড়েছি।
পচা মাছের তরকারি পরিবেশন করা হয়।
বিছানা, বালিশ, মশারি সবই অপরিষ্কার ও দুর্গন্ধময়।
পয়ঃনিষ্কাশনের ব্যবস'া খুবই নাজুক।
ড্রেনগুলো অপরিষ্কার এবং তা প্রায়ই বন্ধ থাকে।
সমপ্রতি সকাল ১০টায় হাসপাতালে গিয়ে কোনো মেডিক্যাল অফিসারকে পাওয়া যায়নি।
উপজেলার প্রায় আড়াই লাখ মানুষের স্বাস'্যসেবার জন্য নির্মিত ৫০ শয্যার এ হাসপাতালের অবস'া এক কথায় নাজুক।
মহানগরীর দক্ষিণে পদ্মার প্রায় ২৭ বর্গকিলোমিটার চরকে ল্যান্ড রিক্লেম করে অত্যাধুনিক নগর হিসেবে গড়ে তোলার জন্য পরিকল্পনা নেয়া হয়েছে।
মালয়েশিয়ার একটি কোম্পানি এ পরিকল্পনা বাস্তবায়নে ইতিবাচক মনোভাব ব্যক্ত করেছে।
এখানে বৃহৎ আকারে শিল্প-বাণিজ্যিক ও আবাসিক এলাকা গড়ে তোলা সম্ভব হবে।
গবেষণা সেলের গবেষণাপত্র উপস'াপন অনুষ্ঠানে তিনি এসব কথা বলেন।
উপস'াপিত পরিকল্পনা ও সুপারিশগুলোর যৌক্তিকতার প্রতি সমর্থন জানিয়ে মেয়র আইডিইবির এ উদ্যোগের প্রশংসা করেন।
গবেষণা সেলের সদস্য শহিদুল হক ডাকুয়া ও রাজশাহী সিটি করপোরেশনের প্রকৌশলীরা উপসি'ত ছিলেন।
বাধীনতার ৪০ বছরেও বগুড়ার শিবগঞ্জ পৌর এলাকায় অবসি'ত অর্জুনপুর গ্রাম সংলগ্ন করতোয়া নদীর ওপর মাত্র ৬০ মিটার দীর্ঘ ব্রিজ নির্মাণ হয়নি।
ব্রিজ নির্মাণের দাবিতে গত ১৪ নভেম্বর অর্জুনপুর গ্রামের নারী-পুরুষ সকাল ১০টা থেকে দুপুর পর্যন- শিবগঞ্জ উপজেলা চত্বরে মানববন্ধন কর্মসূচি পালন করে।
আমাদের এ এলাকা থেকে শিবগঞ্জ সদরের বিভিন্ন শিক্ষাপ্রতিষ্ঠানে পাঁচ শতাধিক শিক্ষার্থী যাতায়াত করে।
অথচ কত সরকার এলো-গেল আমাদের এই ব্রিজটি কেউ নির্মাণ করলেন না।’
জাঁকজমকপূর্ণ এক উৎসবের আবহে গতকাল সোহরাওয়ার্দী উদ্যানের শিখা চিরন-নে জাগরণের গান-৩-এর মোড়ক উন্মোচন হলো।
জাগরণের গান-৩-এর মোড়ক উন্মোচন বা উদ্বোধন অনুষ্ঠানে প্রধান অতিথি ছিলেন আইন, বিচার ও সংসদবিষয়ক মন্ত্রী ব্যারিস্টার শফিক আহমেদ।
বিশেষ অতিথি ছিলেন অধ্যাপক ড. আনিসুজ্জামান, ঢাকা বিশ্ববিদ্যালয়ের উপাচার্য অধ্যাপক
এ ছাড়া অনুষ্ঠানে প্রখ্যাত সব গণমাধ্যম ব্যক্তিত্ব, ঊর্ধ্বতন সরকারি কর্মকর্তা এবং সমাজের বিশিষ্ট ব্যক্তিরা উপসি'ত ছিলেন।
বাংলাদেশে গণসঙ্গীতের একটি গৌরবোজ্জ্বল অতীত রয়েছে।
এই গণসঙ্গীত সব সময়ই পরিবর্তনের পালাবদলে জনগণের সাথে মিশে ছিল।
এখানে ৭১টি নির্বাচিত বিপ্লবী প্রেরণার গান ছিল।
এরপর ২০১০ সালে একই ধরনের আরো ১০১টি গান নিয়ে প্রকাশ করা হয় ‘জাগরণের গান’-এর দ্বিতীয় অ্যালবাম।
জাগরণের গানের তৃতীয় অ্যালবামে ৪০টি নতুন গণসঙ্গীত সন্নিবেশিত করা হয়েছে।
এ ছাড়া জাগরণের গানের প্রথম ও দ্বিতীয় অ্যালবাম থেকে আরো ৩১টি গান নেয়া হয়েছে।
সব মিলিয়ে জাগরণের গানের তৃতীয় অ্যালবামটি প্রকাশ করা হয় মোট ৭১টি গণসঙ্গীত নিয়ে।
নতুন অ্যালবামের উদ্বোধন অনুষ্ঠানের পর চলে দিনব্যাপী উৎসব বা অনুষ্ঠানমালা।
এর মধ্যে বাংলাদেশ ও ভারতের বেশ কয়েকজন কণ্ঠশিল্পীসহ বিভিন্ন শিল্পীগোষ্ঠী সঙ্গীত পরিবেশন করে।
বিয়ের পর থেকে পর্দায় খুব একটা সরব উপসি'তি নেই তানজিকার।
অনেকটা অনিয়মিতভাবে দু-একটি ধারাবাহিকে দেখা যায় তাকে।
কিন' নিজেকে অনিয়মিত বলতে রাজি নন তানজিকা।
বিয়ের পর কাজ কম করছি এটি সত্য তবে অনিয়মিত নই।
কারণ সপ্তাহের অন্তত দু-তিন দিন আমাকে শুটিং করতে হয়।
একজন অনিয়মিত অভিনেত্রীর কখনো এত শুটিং থাকে না।
তবে এক ঘণ্টার নাটকে কম দেখা যাওয়ার কারণে অনেকে অনিয়মিত ভাবতে পারে।
তবে শিগগিরই তিনটি এক ঘণ্টার নাটকের কাজ শুরু করব।’
নতুন নাটকগুলোর নাম এখনো ঠিক হয়নি।
তবে প্রতিটি গল্পই হবে বর্তমান সময়কে ঘিরে বলে জানান তিনি।
বিয়ে মানুষের জীবনে একটি বড় রকমের প্রভাব ফেলে 
আমার ওপর মনে হয় ইতিবাচক প্রভাবই পড়েছে।
নির্ঝর একজন আর্কিটেক্ট হলেও সে একজন মিডিয়ার মানুষ।
আর যেহেতু আমরা দু’জনই আলাদা আলাদা জায়গায় পারফরমার তাই একে অপরকে বুঝতে পারি খুব সহজে।
যে কারো সংসারজীবনে স্বামী-স্ত্রীর মধ্যে বোঝাপড়া অনেক গুরুত্বপূর্ণ।
আল্লাহর রহমতে জিনিসটি আমাদের মধ্যে আছে এটিই আমার সন'ষ্টি।’
বর্তমানে এটিএন বাংলায় প্রচার হচ্ছে তার অভিনীত মতিঝিল কমার্শিয়াল এরিয়া নামে একটি নাটক।
মনি হায়দারের রচনায় নাটকটি পরিচালনা করেছেন হাবিব মাসুদ।
মূলত অতীতের মতিঝিলের সাথে বর্তমানের যে মিল-অমিল সেটাই তুলে ধরা হয়েছে এ নাটকে।
নাটকটি প্রচার হওয়ার পর থেকে বেশ ভালোই সাড়া পাচ্ছি।’
এ নাটকটি ছাড়া চয়নিকা চৌধুরীর পরিচালনায় নতুন একটি ধারাবাহিকের কাজ শুরু হবে কয়েক দিনের মধ্যে।
যার জন্য নিয়মিতভাবে প্রস'তি নিচ্ছেন তিনি।
মুক্তিযুদ্ধভিত্তিক মেগা ডকুমেন্টারি ১৯৭১-এর বৈশাখী টিভিতে ওয়ার্ল্ড প্রিমিয়ার উপলক্ষে সংবাদ সম্মেলন অনুষ্ঠিত হয়।
এতে বক্তব্য রাখেন আহসান কবির
প্রায় সাত বছর ধরে গবেষণা ও শুটিং করে ১৯৭১ প্রামাণ্যচিত্রটি নির্মাণ করা হয়েছে।
এর জন্য প্রায় আড়াই শ’ ঘণ্টা ফুটেজ শুট করা হয়।
এ ছাড়া ইউরোপ, আমেরিকার বিভিন্ন ফিল্ম আর্কাইভ ও অন্যান্য উৎস থেকে প্রামাণ্যচিত্রটির জন্য বেশ কিছু দুষ্প্রাপ্য ফুটেজ সংগ্রহ করা হয়েছে।
প্রামাণ্যচিত্রটির জন্য ১৭৬ জনের সাক্ষাৎকার গ্রহণ করা হয়।
যাদের মধ্যে রয়েছেন মুক্তিযোদ্ধা, গণহত্যা থেকে বেঁচে যাওয়া মানুষ, ধর্ষিত নারী, শরণার্থী শিবিরে বসবাসকারী মানুষ ও প্রত্যক্ষদর্শী।
১৯৭১ প্রামাণ্যচিত্রটির দৈর্ঘ্য চার ঘণ্টা।
এই দুই পর্বে প্রামাণ্যচিত্রটির ওয়ার্ল্ড প্রিমিয়ার হবে বৈশাখী টেলিভিশনে আগামী ১৬ ও ১৭ ডিসেম্বর বেলা ২টা ৪৫ মিনিটে।
প্রামাণ্যচিত্রটির চিত্রগ্রহণ করেছেন আনোয়ার হোসেন
সম্পাদনা করেছেন মহাদেব শ্রী 
গবেষণা, চিত্রনাট্য ও পরিচালনা তানভীর মোকাম্মেল।
কিনো আই ফিল্মস্ প্রযোজিত প্রামাণ্যচিত্রটি নিবেদন করেছেন সিমিন হোসেন রিমি ও সাইফুর রহমান।
লাক্স তারকা হিসেবে মিডিয়ায় পদার্পণ মুনমুনের।
তখন তার ইচ্ছে ছিল ভালো একজন অভিনেত্রী হওয়ার।
কিন' সময়ের পরিক্রমায় আজ তিনি সবার কাছে পরিচিত উপস'াপক হিসেবে।
বিষয়টাকে কিভাবে দেখছেন মুনমুন।
‘ভালো অভিনেত্রী হওয়ার বাসনা এখনো আমার আছে, ভাবিষ্যতেও থাকবে।
তবে এখন ভালো লাগার জায়গাটি দুই ভাগে বিভক্ত।
এর এক পাশে অভিনেত্রী হওয়ার বাসনা অন্য পাশে ভালো উপস'াপক হওয়ার আকাঙ্ক্ষা।’
দু’টি জায়গায়ই সমানভাবে বিচরণের ইচ্ছে থাকলেও তাকে কিন' নাটকে খুব একটা দেখা যায় না।
কারণ প্রসঙ্গে তিনি জানালেন ভালো স্ক্রিপ্ট না পাওয়ার কথা।
তার সামপ্রতিক নাটক ব্যস্ততা নিয়ে বলেন, চ্যানেল আইয়ের প্রযোজনায় একটি নাটকে অভিনয় করছি।
নাটকটির নাম এখনো ঠিক হয়নি।
আর কাহিনী প্রচার হওয়ার আগে বলতে বারণ আছে।
এ দিকে উপস'াপনায় তাকে নিয়মিতভাবেই দেখা যায়।
এ মুহূর্তে বাংলাভিশনের ‘আমার আমি’ উপস'াপনা করে ভালোই সাড়া জাগিয়েছেন তিনি।
আমি দেশের অনেক গুণী শিল্পীর অজানা অনেক কথা জানতে পেরেছি।
অনেকে তাদের কাজের অভিজ্ঞতার কথা আমাকে বলেছেন, এতে করে আমিও কিছু শিখতে পেরেছি।
বড় পর্দা ও ছোট পর্দায় আমার যাদের সাথে কাজ করার সৌভাগ্য হয়নি, তাদের আমি ‘আমার আমি’তে পেয়েছি।
যে জন্য আমি অনুষ্ঠানটির প্রতি কৃতজ্ঞ।
এ ছাড়া অভিজ্ঞতাসম্পন্ন শিল্পীরা এসে আমাকে অনেক উৎসাহ দেন।
অনেক সাহায্য করেন সবাই 
সবাই ইতিবাচক সাড়া দিয়েছেন।
এত দিনে বুঝতে পেরেছি, ‘আমার আমি’র কিছু আলাদা দর্শক রয়েছে;
যাদের কাছ থেকে আরো কিছু নতুন দর্শক তৈরি হচ্ছে।
তবে কাজটা আমার কাছে অনেক চ্যালেঞ্জিং।
আবার পাঁচ হাজার পয়েন্টের নিচে নামলো ঢাকা পুঁজিবাজারের সূচক।
এ নিয়ে গত এক মাসের মধ্যে দ্বিতীয়বার পাঁচ হাজার পয়েন্টের নিচে নামল এই সূচক।
এর আগে ঢাকা স্টক এচেঞ্জের প্রধান সূচকটি গত ১৫ নভেম্বর সামপ্রতিক সময়ের সর্বনিম্ন চার হাজার ৬৪৯ পয়েন্টে নেমে আসে।
পরে তা আবার ঊর্ধ্বমুখী হয়ে ১৫ কার্যদিবসে পাঁচ হাজার ৫৯৬ পয়েন্টে পৌঁছে।
পর দিন থেকেই আবার পতনের শুরু।
বাজারের সি'তিশীলতা ফেরাতে সংশ্লিষ্টদের নিয়ে বৈঠক করেন প্রধানমন্ত্রী।
বৈঠকের জের ধরে টানা চার কর্মদিবস মূল্যবৃদ্ধির ধারায় ছিল ঢাকার পুঁজিবাজার।
এ সময়ের মধ্যে সূচক বৃদ্ধি পায় ৯০০ পয়েন্টের বেশি।
কিন' প্রণোদনা ঘোষণার দিন থেকেই আবার পতন শুরু হয়।
আর এ পতনের ধারাবাহিকতায় ৮ ডিসেম্বর সূচকটি আবার নেমে আসে চার হাজার ৯৩২ পয়েন্টে।
এভাবে দর পতনের দুষ্টচক্রে যেন বন্দী হয়ে পড়েছে পুঁজিবাজার।
সরকার বা নিয়ন্ত্রক সংস'া কারো কোনো উদ্যোগই কাজে আসছে না।
এ দিকে দরপতনের এক বছর পূর্ণ করেছে ঢাকা স্টক এচেঞ্জ (ডিএসই)।
গত বছরের ৫ ডিসেম্বর ডিএসই সাধারণ সূচক ছিল আট হাজার ৯০০ পয়েন্টের ওপরে।
এর পর থেকে শুরু হয় পতন, যা গত বৃহস্পতিবার পর্যন্ত অব্যাহত ছিল।
গত এক বছরে বিনিয়োগকারীরা বাজার সি'তিশীল করার জন্য প্রধানমন্ত্রীর হস-ক্ষেপ দাবি করছিলেন।
১৬ তারিখে প্রধানমন্ত্রী পুঁজিবাজার সংশ্লিষ্টদের নিয়ে বৈঠক করেন।
এরপর ২৩ নভেম্বর এসইসি একটি প্রণোদনা প্যাকেজ ঘোষণা করে।
এত সব পদক্ষেপের কোনোটিই বাজার ঊর্ধ্বমুখী করার জন্য সহায়ক ভূমিকা পালন করেনি।
সাময়িকভাবে পরিসি'তির কিছুটা উন্নতি হলেও কোনো প্রণোদনাই দীর্ঘমেয়াদে ইতিবাচক প্রমাণিত হয়নি।
প্রধানমন্ত্রীর হস্তক্ষেপও একইভাবে নিষ্ফল প্রমাণিত হলো।
বৈঠকের পর বৈঠক করেছে স্টেকহোল্ডারদের সাথে।
নতুন চেয়ারম্যান নিজ উদ্যোগে বাংলাদেশ ব্যাংকেও এ প্রক্রিয়ায় যুক্ত করেছেন
যা বাজারের জন্য খুবই ইতিবাচক ফল বয়ে আনার কথা ছিল।
কিন' কোনো উদ্যোগই ফলপ্রসূ হয়নি।
দিনের পর দিন সূচক হারিয়েছে পুঁজিবাজারগুলো, কমে গেছে অংশগ্রহণ।
নেতিবাচক আচরণের এ ধারাবাহিকতায় ২০০ কোটির কাছাকাছি নেমে এসেছে ঢাকা শেয়ারবাজারের লেনদেন।
অথচ এ পুঁজিবাজারেই মাসের পর মাস লেনদেন হয়েছে দৈনিক দুই হাজার কোটি টাকারও বেশি।
এর আগে আরো দুইবার পাঁচ হাজার পয়েন্টের কাছাকাছি নামলেও আবার ঘুরে দাঁড়িয়েছিল বাজার।
এর মধ্যে এ বছরের ২৮ ফেব্রুয়ারি সূচক একবার পাঁচ হাজার ২০৩ পয়েন্টে নেমে এলেও পরে আবার তা বৃদ্ধি পায়।
১০ এপ্রিল সূচকটি পৌঁছে ছয় হাজার ৫৫৬ পয়েন্টে।
২৫ মে আবার সূচকটি পাঁচ হাজার ২৯২ পয়েন্টে নামে।
কিন' দুই মাসের মাথায় ২৪ জুলাই সূচকটি আবার ছয় হাজার ৭১০ পয়েন্টে পৌঁছে।
কিন' এরপর যে পতন শুরু হয় তাতে গত ১৪ নভেম্বর প্রথমবারের মতো পাঁচ হাজার পয়েন্টের নিচে নেমে আসে সূচকটি।
পরে প্রধানমন্ত্রীর প্রণোদনা সামনে রেখে বাজার কিছুটা স্বাভাবিক হলেও আবার পতনের ধারায় ফিরে গেল।
বৃহস্পতিবার দিনশেষে সূচকটি নেমে আসে চার হাজার ৯৩২ পয়েন্টে।
শনিবার এক প্রীতিমিলনী অনুষ্ঠানের আয়োজন করা হয়।
অনুষ্ঠানে প্রধান অতিথি ছিলেন মুন্সীগঞ্জ সদর উপজেলা চেয়ারম্যান আনিছুজ্জামান আনিছ।
প্রধান বক্তা ছিলেন ইসলামী ব্যাংকের ভাইস প্রেসিডেন্ট এ কে এম সাইফুল্লাহ।
সভায় সভাপতিত্ব করেন এ কে এম দেলোয়ার হোসেন।
মা খুব শিগগিরই ভালো হয়ে যাবে।
চিন্তা করো না আমি তোমার জন্য শাহবাগে ইনজেকশন কিনতে যাচ্ছি।
দুপুরে বাসায় এসে একসাথে খাবার খাবো।
আর মাত্র দুইটা ইনজেকশন দিলেই তুমি সুস' হয়ে যাবে।’
অসুস' মাকে সান-্বনা দিয়ে এভাবেই ওষুধ কেনার জন্য বাসা থেকে বের হয়েছিলেন আবু সাঈদ।
কিন' কে জানে মায়ের জন্য ওষুধ নিয়ে আর বাসায় ফেরা হবে তার।
ঘাতক পিকআপ ভ্যান কেড়ে নেবে ওর জীবন।
এ ঘটনায় শাহবাগ থানা পুলিশ পিকআপ ভ্যান ও চালক মনির হোসেনকে (৩০) আটক করেছে।
গেণ্ডারিয়া থানা এলাকার ঢালকানগর লেনে তাদের বাসা।
পাঁচ বোন ও দুই ভাইয়ের মধ্যে সাঈদ ছিল সবার ছোট।
বড় ভাই অসুস' হওয়ার কারণে এলাকায় ভিডিও গেমসের ব্যবসা করে, সংসার চালাতেন সাঈদ।
কয়েক মাস ধরে তার বৃদ্ধ মা বিলকিছ বেগম (৭০) কিডনিজনিত রোগে ভুগছিলেন।
কয়েক দিন পরপরই তাকে ইনজেকশন দেয়া লাগে।
ইনজেকশনটি বিদেশী হওয়ায় শাহবাগের কয়েকটি ফার্মেসি ছাড়া অন্য কোথাও পাওয়া যায় না।
আগামীকাল রোববার (আজ) তার ইনজেকশন দেয়ার কথা।
সেই ইনজেকশনটি কেনার কথা বলে সাঈদ সকালে বাসা থেকে বের হন।
দুপুরে সাঈদ ভিডিও গেমসের দোকান বন্ধ করে ইনজেকশন কেনার জন্য বন্ধুর মোটরসাইকেলে চড়ে শাহবাগ যাচ্ছিলেন।
মোটরসাইকেলটি সচিবালয়ের পাশে আব্দুল গনি রোডে এলে পেছন থেকে একটি পিকআপ ভ্যান তাদের ধাক্কা দেয়।
ঢাকা মেডিক্যাল কলেজ হাসপাতালে নিয়ে এলে কর্তব্যরত চিকিৎসক সাঈদকে মৃত ঘোষণা করেন।
এই ঘটনাটি দুঃখজনক।
আহত অপর দু’জনকে উন্নত চিকিৎসার জন্য অন্যত্র নিয়ে গেছে তাদের পরিবার।
পুলিশ ঘটনার সাথে জড়িত পিকআপ ভ্যান ও চালককে আটক করেছে।
নিহত আবু সাঈদের বাবা মৃত তারা মিয়া।
ময়নাতদন্তের জন্য লাশ ঢাকা মেডিক্যাল কলেজ হাসপাতাল মর্গে রাখা রয়েছে।
ভারতের দাক্ষিণাত্যে মুল্লাপেরিয়ার নদীর বাঁধ নিয়ে দুই রাজ্য তামিলনাড়- ও কেরালার মধ্যে বিবাদ চরমে উঠেছে।
তামিলনাড়ুর তামিল ও কেরালার অধিবাসী মালায়লি জনগণও এই বিতর্কে জড়িয়ে পড়েছে।
গতকাল কেরালা-তামিলনাড়- সীমান্তে অনেক গ্রামের প্রায় পাঁচ হাজার বাসিন্দা এক প্রতিবাদ মিছিল বের করে।
তারা মুল্লাপেরিয়ার নদীর বাঁধের বিবাদকে কেন্দ্র করে কেরালার কুমিলিতে তামিলদের ওপর হামলার প্রতিবাদ জানায়।
পুলিশের আইজি ও এসপি সময়মতো জনতাকে ওই সীমান্ত এলাকা থেকে সরে যাওয়ার অনুরোধ করেন।
গ্রামবাসী তামিলদের উপযুক্ত সুরক্ষার দাবি জানান।
পরিসি'তি নিয়ন্ত্রণের জন্য তামিলনাড়-র অর্থমন্ত্রী ও পনিরসেলভাস বিক্ষোভস'লে হাজির হন।
তামিলনাড়-র দুইজন শ্রমিককে কেরালার ইদদুকি জেলায় হত্যা করা হয়েছে।
তবে ইদদুকির জেলা প্রশাসক এ খবর অস্বীকার করেছেন।
পেরিয়ার নদীর ওপর মুল্লাপেরিয়ার বাঁধ নিয়ে ভারতের এই দু’টি প্রদেশের মধ্যে দীর্ঘ দিন ধরে বিবাদ চলছে।
এই নদীর বাঁধের বৈশিষ্ট্য হচ্ছে, বাঁধটির মালিক কেরালার প্রাদেশিক সরকার এবং কেরালা প্রদেশের সীমানার মধ্যেই অবসি'ত।
কিন' শতাধিক বছরের পুরনো এক চুক্তির মাধ্যমে এই বাঁধটি নিয়ন্ত্রণ ও পরিচালনা করে থাকে তামিলনাড়- সরকার।
আর এ জন্য তামিলনাড়-কে বাঁধের এলাকাটি লিজ দেয়া হয়েছে।
বাঁধটি শতাধিক বছরের পুরনো হওয়ায় এর নিরাপত্তা নিয়ে কেরালায় প্রবল আশঙ্কার সৃষ্টি হয়েছে।
উপরন' পুরনো পদ্ধতি ও মালমসলা দিয়ে তৈরি এই বাঁধটির জলাধারের উচ্চতা বৃদ্ধির সিদ্ধান্ত নিয়েছে তামিলনাড়- সরকার।
তামিলনাড়- ভিন্ন খাতে পরিচালিত পানি থেকে জলবিদ্যুৎও উৎপাদন করে থাকে।
১৯৭৯ সালে দাক্ষিণাত্যের মরভি বাঁধ ভেঙে কমপক্ষে ২৫ হাজার মানুষের মৃত্যু হয়েছিল।
আর এরপরই মুল্লাপেরিয়ার বাঁধ নিয়ে কেরালায় প্রবল আশঙ্কার সৃষ্টি হয়েছে।
সমপ্রতি তামিলনাড়- চুনাপাথর ও সুরকি দিয়ে ১৮৮৭ সালে তৈরি এই বাঁধটির উচ্চতা বৃদ্ধির কাজ শুরু করতে যাচ্ছে।
তামিলনাড়-র মতে এর ফলে প্রদেশের কৃষি ক্ষেত্রে পর্যাপ্ত পরিমাণে আরো বেশি এলাকায় পানি সিঞ্চন করা সম্ভব হবে।
কিন' এতে কেরালার প্রবল আপত্তি রয়েছে।
কেরালা বরং আধুনিক পদ্ধতিতে একটি নতুন বাঁধ নির্মাণের জন্য সমীক্ষার কাজ শুরু করেছে।
যশোরের অভয়নগরে এক যুবককে গলা কেটে হত্যা করেছে দুর্বৃত্তরা।
এ ছাড়া চট্টগ্রামের মিরসরাই, গাজীপুরের কালিয়াকৈর ও কুমিল্লার দেবিদ্বার থেকে তিনজনের লাশ উদ্ধার করেছে পুলিশ।
অভয়নগরে এক যুবককে গলা কেটে হত্যা করেছে।
অভয়নগর থানা পুলিশ গতকাল সকালে উপজেলার বাশুয়াড়ী গ্রামের বালডাঙ্গা বিল থেকে তার লাশ উদ্ধার করেছে।
সেই থেকে তার পরিবার-পরিজন তাকে খুঁজতে থাকে।
দুইজন কৃষক কাশফুল ক্ষেতে ইমনের গলা কাটা লাশ দেখতে পান।
পরে পুলিশে খবর দিলে অভয়নগর থানা পুলিশ লাশ উদ্ধার করে মর্গে পাঠিয়েছে।
পুলিশ ধারণা করছে কে বা কারা ইমনকে গলা কেটে হত্যা করে কাশফুল ক্ষেতে ফেলে গেছে।
হত্যার কারণ সম্পর্কে পুলিশ কিছু জানাতে পারেনি এবং কাউকে আটক করতে পারেনি।
চট্টগ্রামের মিরসরাইয়ে এক ব্যক্তির লাশ উদ্ধার করেছে মিরসরাই থানা পুলিশ।
নিহতের নাম আজিজুর রহমান (৩৫)।
তার বাড়ি হিঙ্গুলী ইউনিয়নের পূর্ব হিঙ্গুলী গ্রামে।
অতিরিক্ত মদ পান করায় তার মৃত্যু হয়েছে বলে প্রাথমিকভাবে ধারণা করা হচ্ছে।
লাশ ময়নাতদন্তের জন্য মর্গে প্রেরণ করা হয়েছে।
আজিজুর রহমানের এক ছেলে ও এক মেয়ে রয়েছে বলে জানা যায়।
চান্দরা এলাকা থেকে পুলিশ গতকাল শনিবার সকালে এক কারখানা শ্রমিকের লাশ উদ্ধার করেছে।
তিনি পূর্ব চান্দরা এলাকার আলম মিয়ার ছেলে সুমন মিয়া (২৪)।
খবর পেয়ে পুলিশ সকালে নিহতের লাশ উদ্ধার করে।
নিহত সুমন স'ানীয় এপে ফুডওয়ার লিমিটেডের জুতা তৈরি কারখানায় চাকরি করতেন।
সুমন প্রায় ১৫ মাস ধরে তার ব্যবসায়িক অংশীদার প্রকাশ কুমার সাহার সাথে ঝুট ব্যবসা করে আসছিল।
এরপর টঙ্গী মডেল থানা ওসির কক্ষে তার ওপর চালানো হয় অমানবিক শারীরিক নির্যাতন।
ওসির কক্ষে পুলিশের নির্যাতনে আমার ছেলে গুরুতর অসুস' হলেও তাকে কোনো চিকিৎসা দেয়া হয়নি।
আমি ও আমার মেয়ে ওষুধ নিয়ে গেলে আমাদের তার সাথে সাক্ষাৎ করতেও দেয়া হয়নি।
দুই দিন ধরে তাকে কোনো প্রকার খাবার না দিয়ে অমানবিক নির্যাতন চালানো হয়।
আমারা পুলিশি নির্যাতন ও মিথ্যা মামলা থেকে পরিত্রাণ চাই।
প্রসিকিউশনের পক্ষ থেকে আজ রোববার এ অভিযোগ দাখিল করা হবে।
গত বৃহস্পতিবার রাষ্ট্রপক্ষের দুই সাক্ষীর সাক্ষ্য গ্রহণ সম্পন্ন করা হয়।
মাওলানা সাঈদীর বিরুদ্ধে রাষ্ট্রপক্ষের প্রথম সাক্ষী হিসেবে মাহবুবুল আলম হাওলাদার সাক্ষ্য প্রদান করেন।
এর পরদিন অর্থাৎ ৮ নভেম্বর দ্বিতীয় সাক্ষী রুহুল আমীন নবীনের সাক্ষ্য গ্রহণ সম্পন্ন হয়।
রোববার এসব সাক্ষীদের আসামি পক্ষের আইনজীবীরা জেরা করবেন।
এ লক্ষ্যে আজ জামায়াতের শীর্ষ পাঁচ নেতাকে ট্রাইব্যুনালে হাজির করা হবে।
পরে পাঁচজনকেই একাত্তরের মানবতাবিরোধী অপরাধের অভিযোগে আটক দেখানো হয়।
বর্তমানে তারা কারাগারে আটক রয়েছেন।
এ সময় তারা শ্রমিক ছাঁটাইয়ের প্রতিবাদ ও কাজের দরবৃদ্ধির দাবি জানায়।
পানিশাইল এলাকার তুরাগ গার্মেন্ট লিমিটেডে ৫৮ জন শ্রমিক ছাঁটায়ের জন্য শোকজ নোটিশ দেয়া হয়।
এতে শ্রমিকেরা উত্তেজিত হয়ে কাজ বন্ধ করে কারখানার সামনে বিক্ষোভ করেন।
একপর্যায়ে কর্তৃপক্ষ কারখানা এক দিনের বন্ধ ঘোষণা করে।
কারখানায় বিভিন্ন সময় অবৈধভাবে কর্মবিরতি ও অপ্রীতিকর ঘটনা ঘটানোর সাথে অনেক শ্রমিক জড়িত।
সেই শ্রমিকদের চিহ্নিত করে শোকজ নোটিশ দেয়া হয়েছে।
তারা যদি সঠিক জবাব দিতে পারে তাহলে ছাঁটাই করা হবে না।
একটি কারখানায় শ্রমিকেরা কাজের দরবৃদ্ধির দাবি জানান।
দাবি না মানায় শ্রমিকেরা কারখানার গ্লাস, চেয়ার-টেবিল ভাঙচুর করেন।
খবর পেয়ে গাজীপুর শিল্প পুলিশ পরিসি'তি নিয়ন্ত্রণে আনে।
পরে কর্তৃপক্ষ কারখানা এক দিনের বন্ধ ঘোষণা করলে শ্রমিকেরা বাড়ি চলে যান।
দুইটি কারখানায়ই সকাল থেকে সন্ধ্যা পর্যন্ত শিল্প পুলিশ মোতায়েন ছিল।
কারখানা কর্তৃপক্ষ বন্ধ ঘোষণা করায় পরিসি'তি নিয়ন্ত্রণে আসে।
ভয়াবহ অগ্নিকাণ্ডে শ্বাসরোধ হয়ে নিহত বাংলাদেশী রোগী গৌরাঙ্গ মণ্ডলের লাশ গতকাল ঢাকা পৌঁছেছে।
এএমআরআই হাসপাতালে অগ্নিকাণ্ডে গতকাল শনিবার পর্যন- ৯০ জন নিহত হওয়ার খবর পাওয়া গেছে।
এর মধ্যে বাংলাদেশী নাগরিক গৌরাঙ্গ মণ্ডল রয়েছেন।
তিনি ওই হাসপাতালে চিকিৎসা নিতে গিয়েছিলেন।
হযরত শাহজালাল আন্তর্জাতিক বিমানবন্দর থেকে গৌরাঙ্গের মৃতদেহ মুন্সীগঞ্জ নিয়ে যাওয়া হয়।
ক্ষতিপূরণ হিসেবে প্রাথমিকভাবে ভারত নিহত বাংলাদেশী পরিবারকে ১০ হাজার রুপি দেয়া হয়েছে।
ক্ষতিপূরণের বাকি অর্থ বাংলাদেশে পাঠিয়ে দেয়া হবে বলে মমতা ব্যানার্জি নিহতের ছেলে সাগর মণ্ডলকে নিশ্চয়তা দিয়েছেন।
শ্বাস রোধ হয়ে গৌরাঙ্গ মণ্ডল মারা গেছেন।
বাংলাদেশ মিলিটারি অ্যাকাডেমিকে (বিএমএ) শুভেচ্ছা স্বরূপ ভারতীয় সেনাবাহিনী গতকাল ৫০টি শুল্কমুক্ত কম্পিউটার দিয়েছেন।
ক্যাপটেন আরিফ এসব কম্পিউটার বেনাপোল চেকপোস্ট থেকে গ্রহণ করেছেন।
গত জুন মাসে ভারতের সেনাবাহিনী প্রধান ভি কে শিং চট্টগ্রামে বাংলাদেশ সেনাবাহিনীর সমাপনী কুজকাওয়াজ পরিদর্শনে আসেন।
ওই সময় ভি কে শিং বাংলাদেশ সেনাবাহিনীকে ৫০টি শুল্কমুক্ত কম্পিউটার দেয়ার প্রতিশ্রুতি দেন।
তারই ফলশ্রুতিতে গতকাল বিকেলে ভারতীয় সেনাবাহিনীর পক্ষে সেনাসদস্য কেওয়াল শিং ৫০টি কম্পিউটার ক্যাপটেন আরিফের হাতে তুলে দিয়েছেন।
সব আনুষ্ঠানিকতা সম্পন্ন করে আজ এসব কম্পিউটার চট্টগ্রামে বাংলাদেশ মিলিটারি অ্যাকাডেমিতে (বিএমএ) হস্তান্তর করা হবে।
বটিয়াঘাটা উপজেলার জলমা ইউনিয়ন ছাত্রদলের সভাপতি আসলাম শিকদারের ওপর গত শুক্রবার বোমা হামলা চালানো হয়।
গুরুতর অবস'ায় তাকে খুলনা মেডিক্যাল কলেজ হাসপাতালে ভর্তি করা হয়েছে।
আসলামের বড় ভাই নূর ইসলাম শিকদার জানান, আসলাম গত শুক্রবার সকালে তার পরিচালনাধীন শিকদার আবাসিক প্রকল্প অফিসে যায়।
অফিসে ঢোকার মুহূর্তে অপরিচিত দুইজন আসলামকে লক্ষ করে খুব কাছ থেকে একটি বোমা নিক্ষেপ করে।
বোমাটি তার দুই হাতে ও পেটে লেগে বিস্ফোরিত হয়।
হামলাকারীরা ঘটনাস'ল ত্যাগ করার সময় আরো একটি বোমার বিস্ফোরণ ঘটিয়ে মোটরসাইকেলে জিরো পয়েন্ট দিয়ে চলে যায়।
লোকজন আসলামকে আশঙ্কাজনক অবস'ায় উদ্ধার করে খুমেক হাসপাতালে ভর্তি করে।
গল্লামারী এলাকার নাজমুলের সাথে তার ভাইয়ের জমিজমা নিয়ে দ্বন্দ্ব চলে আসছিল।
এর আগে নাজমুল তার ভাইকে একাধিকবার জীবননাশের হুমকিসহ মিথ্যা মামলা দিয়ে হয়রানি করেছে।
জীনননাশের হুমকি দেয়ার পর বটিয়াঘাটা থানায় জিডিও করা হয়েছে।
ঘটনাস'ল থেকে একাধিক জালের কাঠি ও মার্বেল উদ্ধার করা হয়েছে।
তবে এ রিপোর্ট লেখা পর্যন্ত এ ঘটনায় পুলিশ কাউকে গ্রেফতার করতে পারেনি।
এক বাংলাদেশী গরু ব্যবসায়ীর লাশ গতকাল সন্ধ্যায় বেনাপোল চেকপোস্ট দিয়ে বিজিবির কাছে হস্তান্তর করা হয়েছে।
এ সময় অন্যরা পালাতে সক্ষম হলেও বাতেন মোহাম্মদ বিএসএফের হাতে ধরা পড়ে যায়।
বিএসএফ বাতেনকে ধরে লাঠি দিয়ে পিটিয়ে হত্যা করে।
মৃত্যু নিশ্চিত করে বিএসএফ লাশ বনগাঁ থানায় নিয়ে চলে যায়।
পরে পোর্ট থানার মাধ্যমে লাশ তার পরিবারের হাতে তুলে দেয়া হয়।
নিহত বাতেন যশোরের শেখহাটি এলাকার খায়রুল বাসারের ছেলে।
পরে ম্যাজিস্ট্রেট নাজমুস শোয়েব ভ্রাম্যমাণ আদালত পরিচালনা করে ওই প্রার্থীকে ১০ হাজার টাকা জরিমানা করেন।
মাদরাসা ছাত্রদের দাবি-দাওয়া আদায়ের লক্ষ্যে বিভিন্ন সংগঠনের সমন্বয়ে মাদরাসা ছাত্র ঐক্য পরিষদ গঠিত হয়েছে।
গতকাল রাজধানীর একটি মিলনায়তনে এ পরিষদ গঠিত হয়।
স্বাধীনতার চার দশক এবং ১৬ ডিসেম্বর মহান বিজয় দিবস উপলক্ষে পাঁচ দিনের কর্মসূচি গ্রহণ করেছে সম্মিলিত সাংস্কৃতিক জোট।
গতকাল ঢাকা বিশ্ববিদ্যালয়ের টিএসসিতে আয়োজিত এক সংবাদ সম্মেলনে এ তথ্য জানানো হয়।
আগামী ১৩ থেকে ১৭ ডিসেম্বর পর্যন্ত এক সাথে রাজধানীর ছয়টি মঞ্চে বিজয় দিবসের বিভিন্ন অনুষ্ঠান পরিবেশিত হবে।
সংবাদ সম্মেলনে লিখিত বক্তব্য পাঠ করেন জোটের সভাপতি নাসির উদ্দিন ইউসুফ বাচ্চু।
এ সময় উপসি'ত ছিলেন জোটের সাধারণ সম্পাদক হাসান আরিফ
আগামী ১৩ ডিসেম্বর বিকেলে কেন্দ্রীয় শহীদ মিনারে পাঁচ দিনব্যাপী উৎসবের উদ্বোধন করা হবে।
নোয়াখালীর নিঝুমদ্বীপে দুই বাহিনীর মধ্যে চরদখল নিয়ে দফায় দফায় গুলিবিনিময়ের খবর পাওয়া গেছে।
গতকাল সকাল থেকে পুরো দিন থেমে থেমে এ ঘটনা ঘটে।
হতাহতের সংখ্যা জানা যায়নি।
হাতিয়া উপজেলার বিচ্ছিন্ন নিঝুমদ্বীপের চর কালাম দখল নিয়ে সমপ্রতি দুই বাহিনীর মধ্যে দ্বন্দ্বের সৃষ্টি হয়।
কিছু দিন আগে মনপুরার কালাম বাহিনী চরটি দখল করে নেয়।
গতকাল হক বাহিনী চর কালাম আবার দখল করে নেয়।
এ সময় দুই বাহিনীর মধ্যে দফায় দফায় গুলিবিনিময়ের ঘটনা ঘটে।
চর কালাম এলাকায় তারা থেমে থেমে গুলির শব্দ শুনতে পেয়েছেন।
তবে হতাহতের কোনো সঠিক খবর পাওয়া যায়নি।
হাতিয়া থানার ওসি মুক্তার হোসেন বলেন, চর কালামে সংঘর্ষের খবর লোকজনের কাছ থেকে শুনেছি 
তবে হতাহতের কোনো সংখ্যা জানা যায়নি এবং এ ব্যাপারে কোনো নির্ভরযোগ্য সূত্রে নিশ্চিত হওয়া যায়নি।
দুর্নীতির অভিযোগ ওঠায় আগের যোগাযোগমন্ত্রীকে সরিয়ে দেয়া হয়েছে।
সুতরাং এ বিষয়ে তদন্ত এখন আরো সহজ হবে।
তার সরকার পদ্মা সেতু নির্মাণ করবেই।
প্রয়োজনে বিশ্বব্যাংকের অর্থায়ন ছাড়াই অন্য সংস্থা বা পিপিপির আওতায় পদ্মা সেতু নির্মাণ করা হবে।
শনিবার বিকালে প্রধানমন্ত্রীর বাসভবন গণভবনে অনুষ্ঠিত এক সংবাদ সম্মেলনে তিনি এ কথা বলেন।
তার মন্ত্রিসভা কাজের না হলে বাজেট এবং বার্ষিক উন্নয়ন কর্মসূচি ৯৩ ভাগ বাস্তবায়ন করা সম্ভব হতো না।
বিশেষ কেউ মন্ত্রী হলে মন্ত্রিসভা কাজ করছে, আর না হলে কাজ করছে না, এই চিন্তা-ভাবনা থেকে বেরিয়ে আসতে হবে।
তিনি এখন পর্যন্ত সব মন্ত্রীর কাজেই খুশি।
কারো বিরুদ্ধে বড় কোনো অভিযোগ নেই।
এ অবস্থায় মন্ত্রীদের বাদ দেয়ার চিন্তা তিনি করছেন না।
মন্ত্রিসভায় রদবদল একটি রুটিন কাজ বলে জানান তিনি।
দলের নেতা-কর্মী-সমর্থকসহ সাধারণ মানুষের নির্যাতন মধ্যযুগীয় বর্বরতাকে হার মানিয়েছে।
তিনি তার সরকারের সাফল্য তুলে ধরে বলেন, তার সরকার সব শক্তি ব্যয় করছে দেশের মানুষের উন্নয়ন ও কল্যাণের চিন্তা মাথায় নিয়ে।
৪ লাখের বেশি মানুষকে সরকারি চাকরি দেয়া হয়েছে।
বেসরকারি খাতে বহু মানুষের কর্মসংস্থান হয়েছে।
যোগ্যতা না থাকলেও যারা বিভিন্ন কায়দায় ক্ষমতায় যেতে চান, জনগণের ভোট পাওয়ার ক্ষমতা রাখেন না, তাদের মধ্যেই হা-হুতাশ লক্ষ করা যায়।
আওয়ামী লীগ ক্ষমতায় এলে দেশের মানুষের জন্য পুরস্কার নিয়ে আসে;
অন্যদের মতো তিরস্কার নয়।
ঢাকাকে ভাগ করা হয়েছে বলে অনেকে প্রচার করছেন।
কিন্তু সরকার ঢাকাকে নয়, ঢাকা সিটি করপোরেশনকে ভাগ করেছে।
নগরবাসীর সেবা নিশ্চিত করতে এটা করা হয়েছে।
সম্প্রতি দিলি্ল সিটি করপোরেশনকে তিন ভাগে ভাগ করা হয়েছে।
কিন্তু সেখানে সবাই তা মেনে নিয়েছে।
নগরবাসীসহ দেশবাসীর জন্য উন্নত সেবা নিশ্চিত করা তার সরকারের প্রধান লক্ষ্য।
জনগণ শান্তিতে ভোট দিতে পারলেই তিনি খুশি।
তার লক্ষ্য হলো জনগণের ভোটাধিকার নিশ্চিত করা।
সেই লক্ষ্যে তিনি কাজ করছেন।
এখন থেকে বড় বড় সব কাজ পিপিপির ভিত্তিতে করা হবে।
এ ক্ষেত্রে সরকার টু সরকার বা ব্যক্তিগতভাবে বিনিয়োগে এসব কাজ করা হবে।
যারা বিনিয়োগ করবে, তারা তাদের টাকা যত বছর লাগে, তত বছরে তুলে নেবে।
বিএনপি-জাতীয় পার্টি সরকারে গেলে দেশের স্বার্থের কথা ভুলে যায়।
বাংলাদেশের ক্ষতি হবে, এমন কিছু করা যাবে না।
ভারত এখানো জরিপ শুরু করেনি।
শুরু করলে সরকার সিদ্ধান্ত নেবে, কী করা যায়।
বাংলাদেশের ক্ষতি হবে এমন কিছু টিপাইমুখে করা হবে না।
তারা বাঁধ দিয়ে পানি নেবে না বা সেচ কাজে পানি ব্যবহার করবে না।
বিদ্যুৎ উৎপাদনে পানি ব্যবহার করবে।
তারপরও তার সরকার দেশের যাতে ক্ষতি না হয়, সে ব্যাপারে কড়া নজরদারি করছে।
এর আগে বিএনপি এবং এরশাদ সাহেব ক্ষমতায় ছিলেন।
তখন তারা টিপাইমুখ সম্পর্কে কোনো কথা বলেননি কেন?
তারা ক্ষমতায় থাকতে টিপাইমুখের কথা ভুলে যান।
কিন্তু তিনি দিলি্ল গেলে দেশের স্বার্থের কথা ভোলেন না।
নতুন বছরে তিনি দেশের সব জেলা সফর করবেন তৃণমূলে সাংগঠনিক গতিশীলতা আনতে, দলকে সুসংগঠিত করতে।
বাংলাদেশে রেজিস্টার্ড ২৮ হাজার রোহিঙ্গাকে ফেরত নিতে তার অনুরোধে ইতিবাচক সাড়া দিয়েছে মিয়ানমার সরকার।
পর্যায়ক্রমে বাংলাদেশে অবস্থান নেয়া আনরেজিস্টার্ড রোহিঙ্গাদেরও ফেরত পাঠানো হবে 
মুক্তিযুদ্ধের সময় পাকসেনারা বাঙালিদের হত্যা করেছে ওপর মহলের হুকুমে।
তিনি যুদ্ধাপরাধীদের বিচারে দেশবাসীকে ঐক্যবদ্ধ হওয়ার আহ্বান জানান।
এ ব্যাপারে স্পিকার এবং সংসদ সদস্যদের সঙ্গে আলোচনা করা হবে 
বিশেষ করে গ্যাস ও বিদ্যুৎ খাতে যৌথ বিনিয়োগের প্রস্তাব দেয়া হয়েছে।
সফরকালে বিনিয়োগ ও ব্যবসা-বাণিজ্যের বিষয়কে প্রাধান্য দিয়ে সমঝোতা স্মারক স্বাক্ষরিত হয়েছে 
এমনকি কমরেড মোফাখখার চৌধুরী টুটুর মৃত্যুকে আমি অন্যায় মনে করি।
বর্তমানে রাজনৈতিক কারণে গুমের ঘটনা ঘটছে।
উনি দেখা করতেই রাজি হননি।
আমরা নাকি নিজেদের নেতাকর্মীদের গুম করে তারপর মিথ্যা অভিযোগ করি।
আমরা যখন সরকারে ছিলাম তখন অপারেশন ক্লিনহার্ট, ক্রসফায়ার হয়েছে।
কিন্তু দৃঢ়তার সঙ্গে বলতে পারি একটি ঘটনাও রাজনৈতিক কারণে ঘটেনি।
গতকাল ছিল বিশ্ব মানবাধিকার দিবস।
সরকারকে অবশ্যই গুম প্রতিরোধ সনদে স্বাক্ষর করে তাতে অন্তর্ভুক্ত হতে হবে।
প্রবন্ধ উপস্থাপনের পরে সুমি দাশ তার স্বামী তপন দাশের গুম হবার ও পরের ঘটনাবলির বিবরণ দেন।
সাধারণ পরিষদের সিদ্ধান্ত ছিল- কমপক্ষে ২০টি সদস্যরাষ্ট্র এ সনদের আওতাভুক্ত হলে পরে তা কার্যকর হবে।
সে অনুযায়ী ২০টি সদস্যরাষ্ট্র সনদটির আওতাভুক্ত হতে রাজি হলে ২০১০ সালের ২৩ ডিসেম্বরে কার্যকর হয় সনদটি।
এ পর্যন্ত মোট ২৩টি দেশ সনদটির আওতাভুক্ত হয়েছে।
বাংলাদেশ যদি সনদটির আওতাভুক্ত হয় তবে গুম হওয়ার কবল থেকে আইনি সুরক্ষা পাবার পথ প্রশস্ত হবে নাগরকিদের।
কোনো ধরনের দেরি না করে বাংলাদেশকে সনদটির আওতাভুক্ত করতে সরকারকে আহ্বান জানান তারা।
এমন গুম করে তুলে দেয়ার ঘটনার সঙ্গে তো বাংলাদেশের আইন প্রয়োগকারী বাহিনীই জড়িত।
তখন কেনো বিএনপি কেন সনদে স্বাক্ষর ও অনুসমর্থন দেয়নি?
এমন প্রশ্নের মহাসচিব বলেন, 'উচিত ছিল।
এটা চলতে দেয়া যায় না।
আমরা আবার নির্বাচিত হলে এমন ঘটনা প্রতিরোধে সব কিছুই করব'।
তবে বিএনপি ক্ষমতায় গেলে বাংলাদেশকে সনদটির আওতভুক্ত করা হবে কিনা?
এমন প্রশ্নের সরাসরি জবাব দিতে রাজি হননি তিনি।
পাক হানা-দারদের মনোবল ভেঙে চুরমার।
দেশের বিভিন্ন স্থান থেকে শুধুই বিজয়ের খবর।
অধিকাংশ জেলাই হানাদারমুক্ত।
বাংলার আকাশে উড়তে শুরু করে স্বাধীন বাংলা-দেশের পতাকা।
এদিন রাতে হিলি ও খাদিমনগরে ভয়াবহ যুদ্ধের পর শত্রুসেনার দখলমুক্ত হয় বগুড়া ও ময়মনসিংহ।
মুক্ত হয় কুষ্টিয়া, নোয়াখালী, জামালপুর, মুন্সীগঞ্জ, আশুগঞ্জ ও টাঙ্গাইল।
বঙ্গবীর কাদের সিদ্দিকী নিয়ন্ত্রিত মধুপুরে যুদ্ধ শুরু হয়।
পাকিস্তানি ব্রিগেডের সঙ্গে প্রচ- যুদ্ধ চলে যৌথ কমান্ডের।
পশ্চাদপসরণ অবশ্যম্ভাবী হয়ে ওঠে পাকিস্তানিদের জন্য।
আকাশ ও স্থলে মুক্তি ও মুক্তিবাহিনীর আক্রমণে দিশাহারা পাকসৈন্যরা নদীপথে পালানোর চেষ্টা করে।
কিন্তু সর্বত্র সতর্ক প্রহরা যে আগেই বসানো হয়েছিল তা জানা ছিল না হানাদারদের।
তাই পাকিসামরিক পোশাক ছেড়ে সাধারণ বেশে নদীপথে অনেক পাকসৈন্য পালাতে গিয়ে ধরা পড়ে মুক্তিযোদ্ধাদের হাতে।
যুক্তরাষ্ট্র নিজেই প্রয়োজনীয় সামরিক ব্যবস্থা গ্রহণ করবে।
যুক্তরাষ্ট্রের এমন হুশিয়ারি সামান্যতম মনোবল ভাঙতে পারেনি মুক্তি ও মিত্রবাহিনীর অকুতোভয় বীরসেনানিদের।
চূড়ান্ত বিজয় ছিনিয়ে আনতে পাকহানাদারদের ওপর আক্রমণ আরো শাণিত হয়।
যুদ্ধ চলছে চারদিকে।
আর এক এক করে মুক্ত হচ্ছে আমাদের প্রিয় মাতৃভূমি।
একাত্তরের ডিসেম্বরের এদিন ঢাকার আশপাশের মানুষ পেয়েছিল মুক্তির স্বাদ।
মুক্তিবাহিনীর মূল লক্ষ্যই ছিল দেশের কেন্দ্রবিন্দু ঢাকা বিজয়।
ঢাকা বিজয়ের লক্ষ্য নিয়ে চারদিক থেকে ট্যাঙ্কসহ আধুনিক সমরাস্ত্র নিয়ে বাংলার বীর মুক্তিসেনারা এগিয়ে আসছিল।
মুক্তিসেনারা নতুন স্বাধীন বাংলাদেশের পতাকা ওড়াতে ওড়াতে সামনের দিকে অগ্রসর হচ্ছিল।
পাকিস্তানি সেনাবাহিনীর পক্ষে মেজর জেনারেল রাও ফরমান আলী জাতিসংঘে আত্মসমর্পণের প্রস্তাব পাঠান।
তবে পরাজয় ঠেকানোসহ আত্মসমর্পণ না করার জন্য পাকিস্তানি প্রেসিডেন্ট ইয়াহিয়া খান তখনো শেষ চেষ্টা চালিয়ে যাচ্ছেন।
পরাজয় সুনিশ্চিত বুঝে পাকিস্তান সেনাবাহিনীর পক্ষে জাতিসংঘের মহাসচিব উ থান্টের কাছে এক তারবার্তা পাঠান।
এতে ছিল আত্মসমর্পণের প্রস্তাব।
আরো ছিল পাকিস্তানি সেনা ও বেসামরিক অবাঙালি নাগরিকদের নিরাপত্তা বিধানের অনুরোধ।
তবে পাকবাহিনীর পরাজয়ের প্রকৃত অবস্থাটি বোঝার চেষ্টা করেননি প্রেসিডেন্ট ইয়াহিয়া খান।
তিনি পাল্টা তারে উ থান্টকে অনুরোধ করেন যেন ফরমান আলীর অনুরোধ রক্ষিত না হয়।
তাছাড়া জাতিসংঘে পাকিস্তানি প্রতিনিধি দলের নেতা জুলফিকার আলীকেও এর প্রতিবাদের নির্দেশ দেন তিনি।
পালিয়ে যাওয়ার যে কোনো প্রচেষ্টার পরিণাম হবে ভয়াবহ।
বাঙালি সেনারা একে একে দখল করে নিচ্ছিলেন দেশের বিভিন্ন এলাকা।
আর প্রতি মুহূর্তে রচিত হচ্ছিল বাঙালির স্বাধীনতা সংগ্রামের চূড়ান্ত বিজয়ের বীরত্বগাথা।
সমপ্রতি বর্তমান লেখকের হাতে এসেছে বেশ কিছু অবমুক্ত মার্কিন দলিল
যা পর্দার আড়ালের কূটনীতির পরিচয় মেলে ধরে।
এমনি এক গোপন দলিলে জাতিসংঘে নিযুক্ত মার্কিন প্রতিনিধি জর্জ বুশ চীনা রাষ্ট্রদূত হুয়াং হুয়ার সঙ্গে গোপন সভার বিবরণ দিয়েছেন।
জর্জ বুশ অত্যন্ত খোলামেলাভাবে বৈঠকের মূল্যায়ন তুলে ধরেছেন এই রিপোর্টে।
তাকে হোয়াইট হাউস ফোনে জানায় যে নিউইয়র্কের ৭৪তম স্ট্রিটের একটি অ্যাপার্টমেন্টে চীনাদের সঙ্গে গোপন বৈঠক অনুষ্ঠিত হবে 
হেনরি কিসিঞ্জার ও আলেকজান্ডার হেগ এতে যোগ দেবেন।
উইনস্টন লর্ড দরজা খুলে আমাকে ভেতরে নিয়ে গেলেন।
এর পরপরই হুয়াং হুয়া ও তার সহকারী দুই অনুবাদকসহ এসে হাজির।
হেনরি ভারত-পাকিস্তান বিষয়ে আমাদের সামগ্রিক নীতি মেলে ধরে বললেন
এই নীতি চীনাদের মতো একই।
মাঝদরিয়ায় কয়েকটি জাহাজের গতি আমরা পরিবর্তন করেছি।
জর্দান, তুরস্ক ও ইরানের মাধ্যমে কিছু যুদ্ধের সরঞ্জাম পাঠিয়েছি।
পূর্ব পাকিস্তান সরকারের পতন ঠেকাতে প্রদত্ত সাহায্যের কথাও তিনি বলেন।
হুয়াং হুয়া এক দীর্ঘ বক্তৃতা দিলেন।
প্রয়োজনে গেরিলাযুদ্ধ শুরু করতে হবে।
সাংবাদিক ডেকে সঙ্কটের পটভূমি ব্যাখ্যা করে বাংলাদেশ প্রশ্ন ও ভারতের বিরুদ্ধে কিসিঞ্জারের যে কোনো বৈরিতা নেই
তেমন ধারণা তিনি দিতে চেয়েছিলেন।
তিনি পটভূমি ব্যাখ্যা করেছেন
আমরা পাকিস্তানের পক্ষে।
সেটা জানলে হুয়াং হুয়ার চুল খাড়া হয়ে যাবে।
সেটা বেশ পরিষ্কার।
আর এ ক্ষেত্রে কিসিঞ্জার ছিলেন পরম উৎসাহী।
এমনকি অনেক ক্ষেত্রে কূটনৈতিক রীতিনীতি ও আচারের ধার ধারেননি।
সংসদ সচিবা-লয়ের একাধিক নির্ভরযোগ্য সূত্রে এ তথ্য নিশ্চিত হওয়া গেছে।
স্পিকারের অনুমোদন ছাড়া এ তথ্য না দেয়ার নির্দেশ দেয়া হয়েছে।
বিরোধী দলের পক্ষ থেকে এ হিসাব চাওয়া হলেও প্রথমে দেয়া হয়নি।
পরে স্পিকারের অনুমোদনে তা দেয়া হয়।
সংশ্লিষ্ট দপ্তরগুলোতে এ বিষয়ে যোগাযোগ করা বিরোধী দলের চিফ হুইপের
অফিসে থেকে উপস্থিতির হিসাব সংগ্রহ করতে বলা হচ্ছে।
এ ধরনের কড়াকড়ি এর আগেও আরোপ করা হয়েছিল।
সে সময় এক কর্মকর্তাকে বরখাস্ত করারও উদ্যোগ নিয়েছিলেন তিনি।
১৪ ডিসেম্বর বিরোধী দলের চিফ হুইপ দেশে ফিরবেন।
তিনি এলে এ বিষয়ের সুরাহা হবে।
এ প্রসঙ্গে জানতে চিফ হুইপ উপাধ্যক্ষ আবদুস শহীদের নাম্বারে দফায় দফায় ফোন করা হলেও কোনো সাড়া পাওয়া যায়নি।
তার নামের পাশে মাত্র ৭০ দিনের উপস্থিতির হিসাব রয়েছে।
যিনি একটি অধিবেশনে একদিনের জন্যও সংসদে আসেননি।
দ্বিতীয় অধিবেশনে ডাক ও টেলিযোগাযোগমন্ত্রী রাজিউদ্দিন আহমেদ রাজু একদিনের জন্যও সংসদে ছিলেন না।
যদিও তার সামগ্রিক কার্যদিবস ১৩০।
সংসদ সদস্য-মন্ত্রীদের অধিবেশনে যোগ দেয়ানোর দায়িত্ব থাকলেও এ সময়ে হুইপ মির্জা আজম সংসদে উপস্থিত ছিলেন মাত্র ৭৬ কার্যদিবস।
অথচ ঢাকা বিভাগে আওয়ামী লীগ ও মহাজোটের সংসদ সদস্যদের সংসদে আসার দিকটি তারই দেখার কথা।
পার্বত্য চট্টগ্রাম বিষয়ক মন্ত্রণালয়ের প্রতিমন্ত্রী দীপঙ্কর তালুকদার সব মিলিয়ে ৮৬ কার্যদিবস সংসদে ছিলেন।
এর পরই রয়েছেন যুব ও ক্রীড়া প্রতিমন্ত্রী আহাদ আলী সরকার।
তিনি সংসদে ছিলেন ১৩১ দিন।
চলতি সংসদে সবচেয়ে বেশি সমালোচনার মুখোমুখী হওয়া সাবেক যোগাযোগমন্ত্রী সৈয়দ আবুল হোসেনের উপস্থিতি অবশ্য সন্তোষজনক।
১৭৮ কার্যদিবসে সংসদে ছিলেন তিনি।
তবে তার পাশের সংসদীয় আসনের নৌপরিবহনমন্ত্রী শাজাহান খান ১৪২ কার্যদিবসের বেশি সংসদে আসেননি।
দেশের চেয়ে অধিকাংশ সময় বিদেশে কাটানো পররাষ্ট্রমন্ত্রী ডা. দীপু মনি ১৪৩ কার্যদিবস সংসদে ছিলেন।
বিভিন্ন সময়ে সমালোচনায় মুখে পড়া আশরাফুল ইসলামের স্বাক্ষর পাওয়া গেছে সংসদের ১৪৩ কার্যদিবসের হাজিরা খাতায়।
তাছাড়া শ্রম প্রতিমন্ত্রী মন্নুজান সুফিয়ান ১৫৩ কার্যদিবস সংসদে হাজির হয়েছেন।
স্বাস্থ্যমন্ত্রী ডা. আ ফ ম রুহুল হককে সংসদে পাওয়া গেছে ১৫৫ কার্যদিবস।
শিক্ষামন্ত্রী নুরুল ইসলাম নাহিদ ১৫৮ কার্যদিবসে সংসদে ছিলেন।
অর্থমন্ত্রী আবুল মাল আবদুল মুহিত ১৮৮ কার্যদিবস সংসদে ছিলেন।
মন্ত্রীদের উপস্থিতির তালিকায় সবচেয়ে বেশি পাওয়া গেছে কৃষিমন্ত্রী বেগম মতিয়া চৌধুরীকে।
২১০ কার্যদিবস সংসদে পাওয়া গেছে তাকে।
স্বরাষ্ট্রমন্ত্রী অ্যাডভোকেট সাহারা খাতুন ২০৩ কার্যদিবস সংসদে ছিলেন।
আর দশম অধিবেশন পর্যন্ত প্রধানমন্ত্রী শেখ হাসিনা সংসদে এসেছেন ১৮২ কার্যদিবস।
তবে মন্ত্রীদের এ উপস্থিতির সামনে প্রধান হুইপসহ অন্য হুইপদের উপস্থিতি কমই মনে হয়।
প্রধান হুইপ আবদুস শহীদ দশম অধিবেশন পর্যন্ত ২০৯ কার্যদিবস সংসদের অধিবেশনে যোগ দিয়েছেন।
সবচেয়ে কম মির্জা আজমের উপস্থিতি।
তিনি ৭৬ কার্যদিবস সংসদে ছিলেন।
তবে হুইপ মজিবুল হক ২২৮ কার্যদিবস সংসদে ছিলেন।
এছাড়া হুইপ আ স ম ফিরোজ ২১১ কার্যদিবস এবং নূর-ই-আলম চৌধুরী লিটন ১৯০ কার্যদিবস সংসদে ছিলেন।
এদিকে টানা সংসদ বর্জন করায় সবচেয়ে কম উপস্থিতির দিক থেকে বিরোধী দলই এগিয়ে রয়েছে।
এ ক্ষেত্রে সবচেয়ে এগিয়ে রয়েছেন বিরোধী দলের নেতা খালেদা জিয়া।
তিনি মাত্র ৬ কার্যদিবস সংসদে ছিলেন।
একই দলের কাজী শাহ মোফাজ্জল হোসাইন (কায়কোবাদ) ১১ কার্যদিবস সংসদে ছিলেন।
বাংলাদেশের জাতীয় পার্টির (বিজেপি) আন্দালিব রহমান পার্থ ১৫ কার্যদিবস সংসদে ছিলেন।
তবে চারদলীয় জোটের বাইরে অন্যদের মধ্যে সবচেয়ে কম সংসদে এসেছেন রওশন এরশাদ।
তিনি মাত্র ৪৯ কার্যদিবস সংসদে ছিলেন।
এর বাইরে লিবারেল ডেমোক্রেটিক পার্টির চেয়ারম্যান কর্নেল (অব.) অলি আহমদ বীরবিক্রম ৬৫ কার্যদিবস সংসদে উপস্থিত ছিলেন।
আমেরিকা এবং ন্যাটো বাহিনীর যে কোনো হামলার 'কঠিন জবাব' দেয়ার ঘোষণা দিয়েছেন পাক প্রধানমন্ত্রী ইউসুফ রাজা গিলানি।
শুক্রবার রাতে পাকিস্তানি সেনাপ্রধান জেনারেল আশফাক পারভেজ কিয়ানির সঙ্গে এক বৈঠকে তিনি একথা বলেন।
প্রধানমন্ত্রী গিলানির অফিস থেকে শনিবার এ সংক্রান্ত একটি বিবৃতিতে এসব জানানো হয়।
তিনি ভালো আছেন এবং শিগগির দেশে ফিরবেন।
হৃদরোগে আক্রান্ত হয়ে দুবাইয়ে চিকিৎসাধীন আছেন তিনি।
তবে তিনি নির্দিষ্ট করে বলেননি- কবে নাগাদ ফিরবেন।
সেনাহত্যার পর আমেরিকা-আফগানিস্তানের সঙ্গে পাকিস্তানের সম্পর্ক তিক্ততার চরম পর্যায়ে পৌঁছেছে।
ভবিষ্যতে এ ধরনের হামলার বিরুদ্ধে নিশ্চিত এবং কঠিন জবাব দেয়া হবে।
শত্রু বিমান ভূপাতিত করার জন্য তারা আফগান সীমান্তে বিমান প্রতিরক্ষা ব্যবস্থা জোরদার করেছে।
শুক্রবারের বৈঠকেও কিয়ানি আফগান সীমান্তে বিমান প্রতিরক্ষা ব্যবস্থা জোরদারের কথা প্রধানমন্ত্রী গিলানিকে জানিয়েছেন।
এদিকে আফগানিস্তানে মোতায়েন ন্যাটো সেনাদের জন্য রসদ সরবরাহের পথ এখনো বন্ধ রেখেছে পাকিস্তান।
এনিয়ে পাকিস্তানের ভেতর দিয়ে ন্যাটোর রসদ সরবরাহ তৃতীয় সপ্তাহের মতো বন্ধ আছে।
ন্যাটো রসদের বেশিরভাগই পাকিস্তানের মধ্যদিয়ে সরবরাহ করা হয়ে থাকে।
ন্যাটের হামলার পর ইসলামাবাদ তাৎক্ষণিকভাবে রসদ সরবরাহের পথ বন্ধ করে দেয়।
এছাড়া পাকিস্তানের শামসি বিমান ঘাঁটি খালি করার জন্য ১৫ দিনের সময় বেঁধে দিয়েছিল।
রোববার যার সময়সীমা শেষ হচ্ছে।
জারদারি ভালো আছেন
ন্যাটো বাহিনীর হামলায় ২৪ সেনা নিহতের আমেরিকার সঙ্গে যখন পাকিস্তানের সম্পর্ক খুবই খারাপ পর্যায়ে গেছে।
তবে দেশটির কর্মকর্তারা বরাবরই এ গুজব অস্বীকার করেছেন।
তিনি এখন ভালো আছেন এবং খুব শিগগির দেশে ফিরছেন।
পাকিস্তানের সাংবাদিক হামিদ মিরকে টেলিফোনে শনিবার এ কথা জানিয়েছেন জারদারি।
আমি দুবাই আসতে চাইনি।
আমার ছেলে, বন্ধু এবং প্রধানমন্ত্রীর জোরাজুরিতেই স্বাস্থ্য পরীক্ষার জন্য এখানে এসেছি।
যারা পালাতে চায় তারা পরিবার-পরিজন নিয়ে পালায়।
কিন্তু আমি তো তেমন করিনি।
আমার বিরুদ্ধে শত্রুরা গুজব ছড়িয়ে ফায়দা লুটতে চাইছে।
কিন্তু শত্রুরা এ ক্ষেত্রে নিরাশই হবে।
কুড়িগ্রামের উলিপুরে চলতি মৌসুমে আশঙ্কাজনক হারে আলু আবাদ কমে গেছে।
ফলে তারা আলু চাষে আগ্রহ হারিয়ে ফেলেছেন।
আলু চাষ না করায় অনাবাদি রয়েছে হাজার হাজার একর জমি।
গত বছর উপজেলার বিভিন্ন চরে বাণিজ্যিকভাবে পট করে এবং চাষী পর্যায়ে প্রায় ৭৭৫ হেক্টরে দেড়লাখ মণ আলু উৎপাদন হয়েছিল।
এবার মাত্র ১৩৫ হেক্টর জমিতে আলু চাষ হচ্ছে।
গত বছর ৫-৬ একর করে জমিতে আলু চাষ করে আর্থিকভাবে ক্ষতিগ্রস্ত হয়েছেন।
তাই এ বছর তারা আলু চাষ করেননি।
তাছাড়া বিভিন্ন এলাকা থেকে মহসীন আলীসহ কয়েক ব্যবসায়ী বাণিজ্যিকভাবে চরের জমি লিজ নিয়ে আলু চাষ করেছিলেন।
তারা এবার আসেননি।
তারা কয়েক বছর ধরে আলু চাষ করে আসছিলেন।
কিছু জমিও লিজ দিয়েছিলেন।
এবার কোনোটাই হচ্ছে না বলে চরের জমিগুলো আবাদ শূন্য রয়েছে।
কয়েক বছর থেকে তারা আলু ক্ষেতে নিয়মিত কাজ করেছেন।
এবার আলু চাষ না হওয়ায় তারা বেকার হয়ে পড়েছেন।
আলু চাষ কমে যাওয়ার কথা।
সুষ্ঠু বাজার ব্যবস্থাপনা না থাকায় চাষীরা মারাত্মকভাবে ক্ষতিগ্রস্ত হয়েছেন।
তাই কৃষকরা আগ্রহ হারিয়ে ফেলেছেন।
এ অবস্থার পরিবর্তন না হলে আগামীতে কৃষিতে বিপর্যয় ঘটতে পারে বলে তিনি আশঙ্কা করেন ।
এরপর দেশ দু'টির সম্পর্কে চরম অবনতি হয়েছে।
এমন আশঙ্কা ব্যক্ত করেছে প্রভাবশালী আমেরিকান থিঙ্ক ট্যাঙ্ক 'দ্য কাউন্সিল অন ফরেন রিলেশন্স'।
তবে এগুলোর মধ্যে পাকিস্তানের সঙ্গে দ্বন্দ্বকেই আমেরিকান সরকারের জন্য বড় হুমকি হিসেবে দেখছে সংস্থাটি।
এ দ্বন্দ্বের জের ধরে আগামী বছর পাকিস্তানের সঙ্গে আমেরিকার যুদ্ধও হতে পারে বলে আশঙ্কা ব্যক্ত করেছে দ্য কাউন্সিল অন ফরেন রিলেশন্স।
কথিত সন্ত্রাস-বিরোধী অভিযানের সূত্র ধরে পাকিস্তানের সঙ্গে আমেরিকার যুদ্ধ বেধে যেতে পারে।
আগামী বছর পাকিস্তান এবং ভারতের মধ্যে দ্বন্দ্ব-সংঘাতের আশঙ্কা তেমন একটা নেই বলেও উল্লেখ করা হয়েছে এ জরিপে।
আমেরিকান কর্মকর্তা এবং বিশেষজ্ঞদের ওপর এ জরিপ চালানো হয়েছে।
তবে কোন সংস্থার পক্ষ থেকে এ জরিপ চালানো হয়, সে সময় তা গোপন রাখা হয়েছিল।
ইউরো সঙ্কট নতুন করে আমেরিকার জন্য অর্থনৈতিক মন্দা ডেকে আনতে পারে বলেও এ জরিপে আশঙ্কা প্রকাশ করা হয়েছে।
বাহরাইনে চলমান রাজনৈতিক আন্দোলন আরো শক্তিশালী হয়ে উঠতে পারে 
চীনের সঙ্গে আমেরিকান সরকারের দ্বন্দ্ব বাড়ার আশঙ্কা ব্যক্ত করেছে জরিপকারী প্রতিষ্ঠানটি।
ভবিষ্যতে কী ধরনের সংঘাত বা সঙ্কট দেখা দিতে পারে আমেরিকান সরকার তা নিয়ে ভালো পূর্বাভাস দিতে পারে না।
এ ধরনের শূন্যতা কাটিয়ে ওঠার লক্ষ্যেই এমন জরিপ চালানো হয় বলে তিনি জানান।
দেশের রাজনীতিবিদদের মধ্যে বিভক্তি সৃষ্টির চেষ্টা চলছে।
স্বাধীনতার পরাজিত শক্তি এই চক্রান্তের সঙ্গে জড়িত।
তাই বর্তমান রোগাক্রান্ত রাজনীতিকে রোগমুক্ত করতে হবে।
তিনি এসব কথা বলেন।
দুই বছরের জন্য ড. কামাল হোসেন সভাপতি হিসেবে পুনর্নির্বাচিত হয়েছেন।
সাধারণ সম্পাদক হয়েছেন মোস্তফা মহসিন মন্টু।
দেশের রাজনীতিবিদরা মুখে মুখে জাতীয়তাবাদের কথা বললেও ভেতরে ভেতরে বিভক্তির চেষ্টা চালিয়ে যাচ্ছে।
তাদের কারণেই স্বাধীনতার পরাজিত শক্তি এখনো উজ্জীবিত।
২০০৮ সালের নির্বাচনের পর তারা আশা করেছিলেন আইনশৃঙ্খলা বাহিনীর সংস্কারের মাধ্যমে দেশের দুর্নীতি নির্মূল হবে।
পুরনো স্বৈরতান্ত্রিক আমলে সৃষ্ট দৃষ্টিভঙ্গি পরিবর্তন হয়ে প্রকৃত আইনের শাসন প্রতিষ্ঠা পাবে।
একই সঙ্গে মৌলিক শিক্ষা সংস্কারকে সর্বোচ্চ অগ্রাধিকার প্রদান করা হবে;
কিন্তু এসবের কিছুই হয়নি, এতে তিনি হতাশ।
ড. কামাল বলেন, জনগণ স্বৈরতন্ত্র না;
নির্ভেজাল গণতন্ত্র চায়।
'জনগণই সকল ক্ষমতায় মালিক' এটা বুঝিয়ে দিতে চায়।
নারায়ণগঞ্জের মানুষ এটা প্রমাণ করেছে।
১৮ বছর আগে রাজনৈতিক রুগ্নতা দূর করার উদ্দেশ্য নিয়ে গণফোরামের জন্ম হয়েছিল।
তারা এখনো সেই উদ্দেশ্যে অবিচল।
রাজনীতিকে রুগ্নতা থেকে মুক্ত করার লক্ষ্যে তাদের চেষ্টা অব্যাহত থাকবে।
দেশের রাজনৈতিক দলগুলোর মধ্যে কোনো ধরনের গণতন্ত্রের চর্চা নেই।
সর্বত্র চাটুকারদের রাজত্ব চলছে।
কিন্তু এটা কোনো গণতন্ত্র হতে পারে না।
মুক্তিযুদ্ধ তাকে অশিক্ষিত করে রেখেছে।
মুক্তিযুদ্ধের কারণে তিনি ইন্টারমিডিয়েটের বেশি পড়ালেখা করতে পারেননি।
যুদ্ধে ঝাঁপিয়ে পড়েছিলেন;
আর আজ তাকে রাজাকার উপাধি দেয়া হয়।
তবে এই উপাধিতে তার কিছুই যায় আসে না।
কারণ তিনি কারো তোয়াক্কা করেন না।
সংসদ প্রধানমন্ত্রীর নিজস্ব সম্পত্তি নয়।
তার সঙ্গে রাগ করে বিরোধীদলীয় নেত্রী সংসদে না গিয়ে জনগণের সঙ্গে প্রতারণা করছেন।
সেটা দেখতে না পেয়ে হতাশ হয়েছেন।
দেশে দরিদ্রতার পাশাপাশি সুশাসন একটা সমস্যা হয়ে দাঁড়িয়েছে।
এ কারণেই রাজনৈতিক দলগুলোর মধ্যে এত বিভক্তি।
অথচ সুশাসন প্রতিষ্ঠা তাদের জন্য অনেক সহজ ছিল।
কেননা পৃথিবীর খুব কম দেশই আছে যেখানে একই ভাষাভাষি ও জাতির এত লোক বাস করেন।
এ দেশের চিন্তা-চেতনা সব এক থাকার পরেও রাজনৈতিক দলগুলো সুশাসন প্রতিষ্ঠায় ব্যর্থতার পরিচয় দিয়েছে।
দেশের মানুষ পরোক্ষ গণতন্ত্রে বিশ্বাস করে।
কিন্তু রাজনীতিবিদরা পাঁচ বছরের জন্য ক্ষমতায় এসে ধরে নেন তারাই সকল ক্ষমতার মালিক।
তাদের কাছে জনগণের অধিকার নিশ্চিত হয় না।
এটা নিশ্চিত করতে সংবিধান সংশোধনের ওপর গুরুত্বারোপ করেন।
গণতন্ত্রে গরিব মানুষের প্রতিনিধিত্ব থাকতে হবে।
পাশাপাশি রাজনৈতিক দলগুলোর মধ্যে সহনশীল মনোভাব বিদ্যমান থাকতে হবে।
হতাশার বিষয় হলো, আজকাল সেটাও দেখা যায় না।
রাজনীতি শুধু ক্ষমতার জন্য না, সেখানে আদর্শের প্রয়োজন আছে।
যারা গণতন্ত্রে বিশ্বাস করে তাদের সংগ্রাম কখনো শেষ হবে না।
দলের মধ্যে যদি সুষ্ঠু রাজনীতির চর্চা না থাকে তবে দেশে সুষ্ঠু নেতৃত্ব আসবে না।
বিমূর্ত প্রতীক কিংবা নীতিকথায় রাজনীতি হয় না।
রাজনীতির জন্য জনগণের মতামতের ওপর গুরুত্ব দিতে হবে।
দেশে সত্যিকারের গণতন্ত্রের জন্য ভালো রাজনীতিবিদদের প্রয়োজন আছে।
আমাদের দলগুলোর মধ্যে যার অনেক অভাব রয়েছে।
আগামী তিন বছরের মধ্যে আওয়ামী লীগ কিংবা বিএনপির নেতারা ভালো হয়ে যাবে কেউ কি তা বিশ্বাস করবেন?
আগামীর যে কোনো সঙ্কটে সামরিক বাহিনী এসে কর্তৃত্ব করুক তারা তা চান না।
তারা রাজনীতিবিদরাই জনগণের সমস্যা সমাধানে কাজ করবে।
এদিকে সকালে ইঞ্জিনিয়ার্স ইন্সটিটিউশনের পাশে জাতীয় ও দলীয় পতাকা উত্তোলনের মাধ্যমে কাউন্সিলের উদ্বোধন করা হয়।
দেশের বিভিন্ন জেলা ও উপজেলা থেকে গণফোরামের কয়েক হাজার নেতাকর্মীরা কাউন্সিলে যোগ দেন।
জনবল নিয়োগ নিয়ে টালবাহানা করছে ভূমি মন্ত্রণালয়।
সহস্রাধিক শূন্যপদে চেইনম্যান নিয়োগের বিবাদমান মামলায় উচ্চ আদালতের নির্দেশনাও মানছে না তারা।
নিয়োগ সংক্রান্ত হাইকোর্টের রায় সঠিক এবং এ মামলায় আপিলের কোনো প্রয়োজন নেই।
কারণ মামলাটিতে সরকার লাভবান হওয়ার কোনো সুযোগ নেই।
তাই আপিল না করার সিদ্ধান্ত নেয়া হয়েছে।
এ সিদ্ধান্ত দেয়ার পর পাঁচ মাস কেটে গেলেও বিষয়টি ভূমি মন্ত্রণালয় আমলে নিচ্ছে না।
বরং তারা প্রকাশিত নিয়োগ বিজ্ঞপ্তিটি বাতিল করে দিয়েছে।
ভূমি সচিব মোখলেছুর রহমান এ প্রসঙ্গে বলেন, চেইনম্যান চতুর্থ শ্রেণীর একটি পদ।
এ পদে জনবল নিয়োগের এখতিয়ার কেবল জেলা প্রশাসকের।
২০০৪ সালে ভূমি মন্ত্রণালয় থেকে একটি অবৈধ আদেশ জারি করে নিয়োগের ক্ষমতা মন্ত্রণালয়ের কর্তৃত্ব আনা হয়।
অবৈধ আদেশ বলে কর্তৃত্ব কুক্ষিগত করে তদনুযায়ী নিয়োগ বিজ্ঞপ্তি প্রকাশ এবং জনবল নিয়োগের উদ্যোগ সম্পূর্ণ অবৈধ।
২০০৪ সালে প্রকাশিত বিজ্ঞপ্তির আলোকে কোনো জনবল নিয়োগ দেয়া হবে না।
বরং একাধিকবার সময় নিয়েও ওই সময় নিয়োগ প্রক্রিয়া চূড়ান্ত করতে পারেনি তৎকালীন কর্তৃপক্ষ।
এছাড়া এ নিয়োগ নিয়ে নানা অনিয়ম ও দুনীতির অভিযোগ রয়েছে।
সবচেয়ে বড় কথা অসৎ উদ্দেশ্যে এ পদে জনবল নিয়োগের ক্ষমতা ডিসিদের কাছ থেকে কেড়ে নেয়া হয়েছে বলে তারা মনে করেন।
সুতরাং এ নিয়োগ প্রক্রিয়া বিধিসম্মত হয়নি বলেই তা আমলে নেয়া হচ্ছে না।
পরবর্তীতে সংক্ষুব্ধ সুপ্রিমকোর্টের হাইকোর্ট বিভাগে রিটপিটিশন দাখিল করে।
আদালত সংক্ষুব্ধ ব্যক্তিদের অনুকূলে রায় দেন 
কিন্তু মন্ত্রণালয় তা আমলেই নিচ্ছে না বলে অভিযোগ উঠেছে।
সরকার ও সরকারের নির্বাহী বিভাগের দায়িত্বে থাকা মন্ত্রণালয়ের কর্মকর্তাদের কাজ হচ্ছে গণঅধিকার নিশ্চিত করা।
কর্তৃপক্ষ হিসেবে মাঠ পর্যায়ে জনসাধারণের প্রাপ্ত সেবা নিশ্চিত করা।
মাঝখানে সাধারণ মানুষ তাদের ন্যায্য অধিকার সেবা প্রাপ্তি থেকে বঞ্চিত হচ্ছে।
বেসমেন্ট থেকেই আগুনের সূত্রপাত হয়েছে
তদন্তের স্বার্থে তারা সেখান থেকে বেশ কিছু নমুনাও সংগ্রহ করেছেন।
এসব নমুনা থেকেই বের করার চেষ্টা করা হবে- আগুনের প্রকৃত কারণ।
তদন্ত চালাবে কলকাতা গোয়েন্দা পুলিশও।
হাসপাতালের লাইসেন্স শুক্রবার আগুন লাগার পরপরই বাতিল করা হয়।
এদিকে শুক্রবার মধ্যরাতে এক রোগীর মারা যাওয়ায় ওই হাসপাতালে অগি্নকা-ে ঘটনায় মৃতের সংখ্যা বেড়ে হয়েছে ৯০।
তবে এখনো খোঁজ মেলেনি ত্রিপুরার সন্তোস দাস নামে এক ব্যক্তির।
মৃত বা বিভিন্ন হাসপাতালে ভর্তি থাকা আহতদের তালিকায় তার নাম নেই।
১ ডিসেম্বর মাথায় গভীর চোট নিয়ে ঢাকুরিয়ার আমরি হাসপাতালে ভর্তি হয়েছিলেন সন্তোষ দাস।
পশ্চিম ত্রিপুরার বাসিন্দা সন্তোষের অস্ত্রেরাপচারও হয়।
কিন্তু শুক্রবারের ভয়াবহ অগি্নকা-ের পর থেকেই তিনি নিখোঁজ রয়েছেন।
শুক্রবারের ভয়াবহ অগি্নকা-ের ঘটনায় নিহত সব লাশই ময়না তদন্তের পর মৃতের পরিবারের হাতে তুলে দেয়া হয়েছে।
তবে দুটি লাশ এখন পর্যন্ত শনাক্ত করা যায়নি।
এদিকে গাফিলতির অভিযোগে শুক্রবার ওই হাসপাতালের ছয়জন পরিচালককে পুলিশ গ্রেপ্তার করে।
গতকাল শনিবার আরেক পরিচালককেও গ্রেপ্তার করা হয়েছে।
এই পরিচালককে শনিবার আলিপুর আদালতে তোলা হয়েছে।
বিচারক তাদের আগামী সাতদিনের জন্য পুলিশি হেফাজতে রাখার নির্দেশ দিয়েছেন।
এর আগে আলিপুর আদালতে নেয়া হয় কঠোর নিরাপত্তা বলয়।
কলকাতার দমকল বিভাগ অভিযোগ করেছে, তিন মাস আগেই হাসপাতাল কর্তৃপক্ষকে বেসমেন্টটি পরিষ্কার করার নির্দেশ দেয়া হয়েছিল।
৫ ডিসেম্বর সেই মেয়াদ শেষ হয়ে যায়।
এছাড়াও 'ন্যাশনাল অ্যাক্রিডিটেশন বোর্ড ফর হসপিটালস' আমরি হাসপাতালকে সতর্ক করে দিয়েছিল।
তারা আণবিক শক্তি কমিশনের অনুমতি ছাড়াই রেডিওলজি বিভাগ চালাচ্ছিল বলে অভিযোগ রয়েছে।
শুক্রবার কলকাতার ঢাকুরিয়া এলাকার আমরি হাসপাতাল ভায়াবহ অগি্নকা-ের ঘটনা ঘটে।
এতে পুড়ে এবং শ্বাসরোধ হয়ে মারা যায় ৯০ জন।
এটি দ্বিতীয় বিশ্বযুদ্ধের পর বিশ্বজুড়ে হাসপাতালে ভয়াবহ আগুনে দ্বিতীয় সর্বোচ্চ তালিকা।
দ্বিতীয় বিশ্বযুদ্ধ-পরবর্তী সময়ে হাসপাতালে সবচেয়ে ভয়াবহ অগি্নকা-ের ঘটনা ঘটেছিল ১৯৬০ সালের ১৪ জুলাই গুয়াতেমালায়।
দেশটির এক মানসিক হাসপাতালে তখন আগুনে মারা মারা যায় অনেক মানুষ 
নিজের খোলামেলা ইমেজের কারণে ব্যাপক আলোচিত-সমালোচিত হয়ে আসছেন হলিউড অভিনেত্রী সালমা হায়েক।
ক্যামেরার বাইরে পাবলিক স্পটেও খোলামেলাভাবে হাজির হয়ে সব সময়ই মিডিয়ার খবরে পরিণত হয়ে আসছেন তিনি।
এবার আরো একটি অবাক করা কা- ঘটিয়েছেন সালমা।
আর এই নিয়ে ব্যাপক সমালোচনার মুখে পড়েছেন সেসিম্বল এই অভিনেত্রী।
তার এই কা- বিশ্বমিডিয়ায় আলোচিত হচ্ছে ব্যাপকভাবে।
বর্তমানে বিভিন্ন হলিউডভিত্তিক ওয়েবসাইটেও ঠাঁই পাচ্ছে সালমা হায়েকের এই অদ্ভুত কা-ের সংবাদ।
অনেক দিন ধরেই একটি টিভি শোতে অতিথি হিসেবে আমন্ত্রণ জানানো হচ্ছিল তাকে।
কিন্তু গত কয়েক মাসে চলচ্চিত্র এবং ব্যক্তিগত কাজ নিয়ে ব্যস্ত থাকায় একদমই সময় করতে পারছিলেন না তিনি।
সম্প্রতি তিনি সেই টকশোটির শুটিংয়ে অংশ নিতে আসেন নিউইয়র্কের একটি স্টুডিওতে।
আর সেখানে তিনি উপস্থিত হন একটি ছোট গাউন পরে।
সেই গাউন পরে যখন তিনি শুটিংয়ে অংশ নিচ্ছিলেন সে সময় আবাক হয়ে যান সবাই।
বিষয়টি নিয়ে একদমই বিব্রত মনে হয়নি সালমা হায়েক 
পুরো অনুষ্ঠানটিতেই তার নগ্ন উপস্থাপনেই শুটিং সম্পন্ন হয়।
একটি টেলিছবির কাজে নওগাঁ এসেছি।
সেখানকার প্রত্যন্ত অঞ্চল গায়েসপুর গ্রামে এখন শুটিং করছি।
বিজয় দিবস উপলক্ষে নির্মিত এ টেলিছবির নাম এখনো চূড়ান্ত হয়নি।
এটি পরিচালনা করেছেন সামীর আহমেদ।
গল্পটি কেমন?
এখানে আমি একজন মুক্তিযুদ্ধা।
পুরো টেলিছবিটিই '৭১-এর ঘটনা প্রেক্ষিতে নির্মিত হচ্ছে।
খুবই বাস্তবসম্মত একটি গল্প।
বিজয় দিবস উপলক্ষে সম্প্রতি আমি আরেকটি নাটকের কাজ শেষ করেছি।
অয়ন চৌধুরীর রচনায় এটি পরিচালনা করেছেন রহমতুল্লা।
নাটকটি ১০ ডিসেম্বর রাত ৮-২০ মিনিটে বিরতিহীনভাবে আরটিভিতে প্রচার হবে।
মহান বিজয় দিবস উপলক্ষে সম্প্রতি আরটিভি ৭টি বিরতিহীন মুক্তিযুদ্ধের নাটক প্রচারের সিদ্ধান্ত নিয়েছে।
এ নিয়ে আপনার অনুভূতি কী?
এ জন্যে চ্যানেলটিকে আমি স্বাগত জানাই।
কারণ অতিরিক্ত বিজ্ঞাপনের জন্য দর্শকরা নাটক দেখতে পারছে না।
অন্তত মুক্তিযুদ্ধের সাতটি নাটক তো এবার তারা স্বাচ্ছন্দ্যে দেখতে পারবে।
আজ আপনার অভিনীত 'পন্ডিতের মেলা' ধারাবাহিকটি প্রচার হবে।
গল্পটি এক মধ্যবিত্ত পরিবারের পতিত বংশধরদের নিয়ে।
লোভ-হিংসা-বিদ্বেষের বশে তারা ভ্রাতৃত্বের বন্ধন হতে বিচ্ছিন্ন;
বাস্তবতার নিরিখে কেউ প্রতাপশালী সমাজ নেতা, কেউ আদর্শবাদী শিক্ষক, কেউ ভিক্ষুক আবার কেউবা আপাতদৃষ্টিতে বদ্ধ উন্মাদ।
নাটকটি নিয়ে খুবই সাড়া পেয়েছি।
'আকাশের নিচের মানুষ' ধারাবাহিকে আপনার চরিত্র কেমন?
'আকাশের নিচের মানুষ' ধারাবাহিক নাটকে আমি সিআইডি অফিসারের ভূমিকায় অভিনয় করছি।
এ ধারাবাহিকের কাজ অনেক আগেই শেষ করেছি।
মূলত সাত বন্ধুর কাহিনী নিয়েই নাটকটির গল্প।
এখানে দু'জন খুন হয়।
কয়েকজন হারিয়ে যায়।
এ ধারাবাহিকের চমকপ্রদ কিছু নাটকীয়তা সামনের পর্বগুলোতে দেখা যাবে।
আপনার অভিনীত সাম্প্রতিক ধারাবাহিকগুলো সম্পর্কে বলুন-
বর্তমানে বেশ কয়েকটি ধারাবাহিক নাটকে নিয়মিত অভিনয় করছি।
একজন নারীর কাছে মাতৃত্ব হচ্ছে সবচেয়ে বড় প্রাপ্তির।
প্রতিটি নারীই চান সন্তানের মুখে মা ডাক শুনতে।
খুব শিগগিরই তার স্বপ্ন পূরন হতে যাচ্ছে।
সন্তানসম্ভবা হওয়ার বিষয়টি সম্প্রতি টুইটারের মাধ্যমে শিল্পা শেঠি নিশ্চিত করেছেন।
২০১২ সালে শিল্পার কোল জুড়ে আসছে নতুন অতিথি।
টুইটারের মাধ্যমে সুখবরটি মুহূর্তেই ছড়িয়ে পড়েছে।
এতোদিন ঐশ্বর্যের সদ্যজাত কন্যা সন্তানকে নিয়ে আনন্দমুখর ছিল বলিউড অঙ্গন।
এবার শিল্পাকে ঘিরে ভক্তদের নতুন কৌতহুল শুরু হয়েছে।
এতিদিন মা হওয়ার জন্য মুখিয়ে ছিলাম।
খুব শিগগিরই সে স্বপ্ন পূরন হচ্ছে।
সন্তানের মুখে মা ডাক শোনার অপেক্ষায় রয়েছি।
ছেলেমেয়ে ভরা হাসিখুশি একটি পরিবারই আমি চাই।
শিল্পার জীবনে বিষয়টি প্রথম হলেও রাজ কুন্দ্রের কিন্তু ইতোমধ্যেই বাবা ডাক শোনার সৌভাগ্য হয়েছে।
তার আগের সংসারে পাঁচ বছরের একটি কন্যাসন্তান রয়েছে।
জালিয়াতির অভিযোগ তুলে তিনি মুম্বাই হাইকোর্টে মামলারও তোড়জোড় করছেন।
এ নিয়ে তুমুল জলঘোলা শুরু হয় পাকিস্তানে।
সেদেশে এ নিয়ে গোঁড়াদের তোপের মুখে পড়েন বীণা মালিক।
বিষয়টি সরকারের শীর্ষ স্তর পর্যন্তও গড়িয়েছে।
সেই পত্রিকাটি আমাকে ঠকিয়েছে।
আমি কখনোই নগ্ন হয়ে পোজ দিইনি।
আমাদের কাছে তার ভিডিও রয়েছে।
মহান বিজয় দিবসের ৪০ বছর উদযাপন উপলক্ষে আরটিভি ব্যতিক্রমী আয়োজনের সিদ্ধান্ত নিয়েছে।
এই আয়োজনের মূল আকর্ষণ মুক্তিযুদ্ধের ৭টি বিরতিহীন নাটক।
আয়োজনটি শুরু হয়েছে ০৯ ডিসেম্বর থেকে।
চলবে ১৫ ডিসেম্বর মহান বিজয় দিবসের আগের দিন পর্যন্ত।
প্রত্যেকটি নাটকই প্রচার হবে রাত ৮টা ২০ মিনিটে ।
যে দেশে আমরা বাস করছি, যে দেশে আমাদের জন্ম, সে দেশ কিভাবে জন্ম নিয়েছে?
তা সবারই জানা প্রয়োজন।
তাঁকে দীর্ঘদিন পর স্বচোক্ষে স্বশরীরে দেখার উৎসাহই ছিল সাধারণ মানুষের মধ্যে বেশি।
প্রধানমন্ত্রী শেখ হাসিনা  উত্তরা গণভবনে উত্তরাঞ্চলের দ্বিতীয়বারের মত অনুষ্ঠিত মন্ত্রী পরিষদের বৈঠকে যোগদান করেন।
মিছিলে মিছিলে দেড়টার মধ্যেই পূর্ণ হয়ে যায় মাঠ।
এর পর মাঠে জায়গা না হওয়ায় শহরের প্রধান সড়ক ছাড়াও বিভিন্ন গলির রাস্তা পূর্ণ হয়ে যায় আগন্তুকদের পদচারণায়।
হানিফ আলী শেখের স্মরণ সভায় প্রধানমন্ত্রীর আগমন ঘটে প্রায় সাড়ে তিনটায়।
এর আগে তিনি হেলিকপ্টারে রাজশাহী থেকে সদর উপজেলার সামনের হেলিপ্যাডে অবতরণ করেন।
প্রধানমন্ত্রীর আগমনে মুহুর্মুহু মিছিল স্লোগানে কেঁপে ওঠে মাঠ ও নাটোর শহর।
শহরের প্রত্যেকটি গলি, দোকানপাট, বিল্ডিং পূর্ণ হয়ে যায় প্রধানমন্ত্রীকে দেখতে আসা উৎসুক মানুষে।
যেদিকেই তাকানো যায় শুধু মানুষ আর মানুষ।
সভাস্থল ছাড়াও শহরের প্রত্যেকটি রাস্তায় দেখা যায় শুধু মানুষ আর মানুষ।
স্মরণসভা পরিণত হয় জনসমুদ্রে।
প্রয়াত হানিফ আলী শেখ ১৯৬০ সালের ৩০ জুন সদর উপজেলার ৬ নং ছাতনী ইউনিয়নের পন্ডিতগ্রামে জন্মগ্রহণ করেন।
তাঁর পিতার নাম হযরত আলী এবং মাতা রমেছা বেগম।
তিনি গত ১২ আগষ্ট হৃদযন্ত্রের ক্রিয়া বন্ধ হয়ে রাজশাহী মেডিক্যাল কলেজ হাসপাতালে মৃতু্যবরণ করেন।
তিনি কর্মজীবনে একজন আইনজীবি হলেও একজন সামাজিক সংগঠক ছিলেন।
মৃতু্যকালে তিনি দুইস্ত্রী, একপুত্র ও দুইকন্যা রেখে গিয়েছেন।
আজ ১২ ডিসেম্বর বগুড়ার আদমদীঘি হানাদার মুক্ত দিবস।
গেরিলা হামলায় পাক সেনা ও রাজাকারাও তাটাস্থ হয়ে পড়ে।
এক পর্যায়ে থানায় আক্রমন করে বেশ কিছূ সংখ্যক গোলা বারুদ করাত্ব করে বীর মুক্তিযোদ্ধারা।
পাক হানাদারের সাথে কুসুম্বী,রেল ষ্ট্রেশন সহ কয়েকটি গুরুত্ব পূর্ণ স্থানে দফায় দফায় সম্মূখ যুদ্ধ ও বাঁধে।
এতে বেশ কিছূ সেনা নিহত হয়।
ঐতিহাসিক রক্তদহ বিল ছিল মুক্তিযোদ্ধাদের জন্য নিরাপদ স্থান।
মুক্তিযোদ্ধারা গেরিলা আক্রমন শেষে ঐ বিল পেরিয়ে নিরাপদ আশ্রয়ে চলে যেত।
মুক্তিযোদ্ধাদের আক্রমনে ক্ষিপ্ত হয়ে পাক বাহিনীরা খুজতে থাকে মুক্তযোদ্ধাদের।
এক পর্যায়ে মুক্তিযোদ্ধা আব্দুল জলিল, আলতাফ হোসেন বিশ্রাম নেয়ার সময় 
ছোট আখিড়া গ্রামের নিকট থেকে জসিম উদ্দীন নামের এক দালাল খবর দিয়ে মুক্তিযোদ্ধাদের ধরিয়ে দেয় পাক হানাদারের হাতে।
এদের উপর নির্মম ভাবে নির্যাতন করা হয় 
চাঁপাপুর এলাকার মুক্তিযোদ্ধা আনোয়ারুল হক টুলু ও আব্দুল ছাত্তারকে ধরে নিয়ে আসা হয় থানায়।
হানাদার বাহিনী এই চার বীর মুক্তিযোদ্ধাকে আটক করে প্রকাশ্যে নির্মন নির্যাতন চালায়।
এর পর দেশ স্বাধীনের ৬ দিন পূর্বে আদমদীঘি মহাশ্বশ্মান ঘাটিতে দিনের বেলায় প্রকাশ্যে গুলি করে তাঁদের হত্যা করা হয়।
এই মহাশ্বশ্মান ঘাটিতে অবস্থিত বদ্ধ ভূমিটি আজও সংস্কার কিংবা উন্নয়ন হয়নি।
মুক্তিযোদ্ধাদের চারিদিকের আক্রমনে ভোরে আদমদীঘি সদর থেকে পাক হানাদাররা রেল লাইনের পাশ দিয়ে পালিয়ে যেতে বাধ্য হয়।
পাকহানাদাররা পালিয়ে যাওয়ার সময় পাইকপাড়া গ্রামের নিকট মুক্তিযোদ্ধা আব্দুস ছাত্তারকে হত্যা করে 
কায়েতপাড়ার নিকট পাকহানাদাররা মুক্তিযোদ্ধা একরামকে বেয়োনেটের খোচায় গুরুত্বর জখম করে।
অবশেষে কোন প্রকার সংঘাত ছাড়াই বিজয়ের পতাকা উড়িয়ে বীর মুক্তিযোদ্ধারা আদমদীঘিকে হানাদার মুক্ত ঘোষনা করেন।
এক পর্যায়ে সান্তাহার রেল জংশন মুক্ত না হওয়া পর্যন্ত কড়া পাহারা বসিয়ে ও কারফিউ জারি করে সাধারনের চলাচল নিয়ন্ত্রন করে।
এ উপজেলায় ২৩ জন মুক্তিযোদ্ধা শহীদ হন।
এ দিনটিকে ঘিরে বিভিন্ন রাজনৈতিক, শিক্ষা প্রতিষ্ঠান ও ক্লাব সংগঠনের পক্ষ থেকে বিভিন্ন কর্মসূচী হাতে নেওয়া হয়।
তামাক নিয়ন্ত্রণ আইন ২০০৫ প্রণয়নের ফলে দেশে তামাক নিয়ন্ত্রণে বেশ অগ্রগতি সাধিত হয়েছে।
কিন্তু কিছু সীমাবদ্ধতার কারনে আইনটি বাস্তবায়নে নানা প্রতিবন্ধকতার সম্মুখীন হতে হচ্ছে।
তামাক নিয়ন্ত্রণ কার্যক্রম জোরদার করার জন্য প্রতিবন্ধকতাগুলোর কাটিয়ে উঠতে উদ্যোগ গ্রহণ করা প্রয়োজন।
তামাক এবং তামাকজাত দ্রব্য ঊৎপাদন, প্রক্রিয়াজাতকরণ, এবং ব্যবহারের ফলে জনস্বাস্থ্য, পরিবেশ ও অর্থনীতির ব্যাপক ক্ষতি সাধিত হয়। 
তামাক ব্যবহারের প্রত্যক্ষ ফল হিসেবে প্রতিবছর বাংলাদেশে ৩০ বছরের বেশি বয়স্ক জনগোষ্ঠীর মধ্যে ৫৭,০০০ জন মৃতু্যবরণ করে। 
এবং প্রতি বছর ১২,০০,০০০ মানুষ তামাক ব্যবহারজনিত প্রধান ৮টি রোগে আক্রানত্ম হচ্ছে।
তামাক কোম্পানিগুলো বিভিন্ন কৌশলে মানুষকে এই অকাল মৃতু্যর দিকে টেনে নিয়ে যাচ্ছে 
তাই মানববন্ধনে উপস্থিত বক্তাগন তামাকের ভয়াবহতা কমাতে সংসদের চলতি অধিবেশনেই সংশোধিত তামাক নিয়নত্মণ আইন পাসের দাবী জানান ।
আজ ১১ ডিসেম্বর রবিবার, ২০১১ তারিখ 
আজ সকাল ১০ টায় তামাক নিয়নত্মণ আইন-২০০৫ সংসদে উত্থাপনের এর দাবীতে এক মানবনন্ধন কর্মসূচী থেকে বক্তারা উপরোক্ত দাবি জানান।
বক্তারা আরো বলেন, চতুর তামাক কোম্পানিগুলো নীতিনির্ধারক ও সাধারণ মানুষকে বিভ্রানত্ম করছে 
তারা তামাক নিয়ন্ত্রন আইন সংশোধন প্রক্রিয়ায় বাধা দেয়ার জন্য নানা অপপ্রচার চালাচ্ছে, 
জনসার্থে অপপ্রচার উপেক্ষা করে তামাক নিয়নত্মণ আইন পাসের দাবী জানানো হয়।
গ্রীন মাইন্ড সোসাইটি এর সভাপতি উক্ত কর্মসূচীতে বক্তব্য রাখেন 
এই অনুষ্ঠানকে সফল করতে সর্বাত্বক ভাবে সহযোগিতা কর্নেল সাগর শিকদার।
উপস্থিতদের মধ্যে বেশীর ভাগ লোকই ছিলেন, টোকিওতে অতি পরিচিত মুখ, 
তারা বাংলাদেশ জাতীয়তাবাদী দল এর সমর্থক।
অনুষ্ঠানে রাজনৈতিক ব্যক্তিত্বদের উপস্থিতি থাকলেও আলোচনার মূল বিষয় ছিল জাপানে একটি নতুন অর্থনৈতিক সংগঠন তৈরী করা।
আয়োজনের উদ্দেশ্য সকলকে ব্যাখ্যা করে বলা হয়, 
জাপানে একে অপরকে ব্যবসায়ীক সফলতার লক্ষ্যে সাহায্য করাই হবে এ সংগঠনের মূল উদ্দেশ্য।
প্রত্যেক সদস্য সর্বাধিক দুইটি শেয়ার এর মালিক হতে পারবেন 
খুব শীঘ্রই এ সম্পর্কে বিস্তারিত ঘোষণা দেয় হবে বলে জানানো হয়।
এর নামকরনও তখন চূড়ান্ত করা হবে।
অনুষ্ঠানে সর্ব সাকুলে উপস্থিত ছিলেন ৩৫ জন।
সম্প্রতি টোকিওস্থ বাংলাদেশ দূতাবাসের প্রথম সচিব দক্ষতার সাথে দীর্ঘদিন জাপানে কাজ করার পর দেশে ফিরে গিয়েছেন।
যাবার আগে টোকিওর বাংলাদেশি কমিউনিটির পক্ষ থেকে তাঁকে বিদায় সংবর্ধণা দেয়া হয়।
তিনি এখানে কর্মরত থাকা অবস্থায় সবার সাথে খুব ভাল আচরণ ও হাসিখুশী থেকে কাজ করেছেন।
যাবার প্রাক্কালে বলা যায়, তিনি তাঁর পুরুষ্কার হিসাবে প্রবাসীদের ভালবাসা নিয়ে গেছেন।
ঢাকা পৌছার পরই তিনি বিবেকবার্তাকে মেইল করে তাঁর সুন্দর ও নিরাপদ ভাবে ঢাকা পৌছার কথা জানিয়েছেন।
পাশাপাশি বিবেকবার্তার মাধ্যমে তিনি টোকিওর সকল প্রবাসীদেরকে ধন্যবাদ ও কৃতজ্ঞতা জানিয়েছেন।
সকলের পক্ষ থেকে আমরাও বিবেকবার্তা ডট কম এর পক্ষ থেকে তাঁর সুস্বাস্থ্য ও মংঙ্গল কামণা করি।
সে সাথে সফলতাও।
সদ্য দায়িত্বপ্রাপ্ত যোগাযোগমন্ত্রী ওবায়দুল কাদের বলেছেন, প্রত্যাশা অনেক, সময় কম, পথ অনেক, পেট্রোল কম।
তিনি বলেন, যোগাযোগ মন্ত্রণালয়ের কর্মকর্তা কর্মচারীদের এখন থেকে টিম ওয়ার্কে অভ্যস্ত হতে হবে।
মন্ত্রণালয়ে ভাল কাজের পুরস্কার দেওয়া হবে।
অতীত থেকে শিক্ষা নিয়ে আমাদেরকে সামনে এগিয়ে যেতে হবে।
দীর্ঘদিন দেশি-বিদেশি বিভিন্ন ষড়যন্ত্রে রেল আজ প্রায় ধ্বংসের মুখোমুখি।
তিনি বলেন, আমার হাতে সময় খুবই কম।
তবুও এ অল্প সময়ে পুরোপুরি না হলেও কিছু কাজ রেলের জন্য করতে চাই।
শপথ নেওয়ার ৯ দিনের মাথায় বুধবার সকাল সোয়া ১০টার দিকে তিনি যোগযোগ মন্ত্রণালয়ে নিজ দফতরে যোগ দেন।
দফতরে গেলে কর্মকর্তা-ককর্মচারীরা ফুল দিয়ে নতুন মন্ত্রীকে বরণ করেন।
ওবায়দুল কাদের এরপর নিজের কক্ষে কর্মকর্তাদের নিয়ে বৈঠকে করেন।
বৈঠকের পর নিজের কক্ষে তিনি সাংবাদিকদের বলেন, আমি আজ ১০ বছর পর সচিবালয়ে প্রবেশ করেছি।
এর আগে ২০০১ সালে যুব ও ক্রীড়া প্রতিমন্ত্রী হিসেবে অফিস করে শেষবারের মতো বেরিয়ে গিয়েছিলাম।
মন্ত্রী হিসেবে সচিবালয়ে ফিরে কেমন লাগছে 
একটা খেলা হলে খেলোয়াড় ও কর্মকর্তা সবাই চাপের মধ্যে থাকে।
আমি তীব্র চাপ অনুভব করছি জনগণের প্রত্যাশার ক্ষেত্রে।
যোগাযোগ ব্যবস্থার উন্নয়নে কী কী করবেন 
আমার হাতে দুই বছর সময় আছে বলা হচ্ছে।
আমি বলবো আমার সময় রয়েছে দেড় বছর।
কারণ মেয়াদ শেষের ৬ মাস আগে থেকেই নির্বাচনের কাজ শুরু হয়ে যায়।
তারপরও সময় ও ফান্ডের দিকে নজর রেখে উন্নয়ন পরিকল্পনা গ্রহণ করা হবে।
তিনি বলেন, মন্ত্রণালয়ে আমলাতান্ত্রিক জটিলতা ও দীর্ঘসূত্রতা রয়েছে।
এগুলো সহজে ভাঙা যাবে না।
তবে আমি সবকিছু দ্রুততার সঙ্গে করতে চাই।
অপরদিকে দায়িত্বগ্রহণের পর প্রথমবারের মতো গতকাল বুধবার দুপুর দেড়টায় রেলভবনে আসেন নতুন রেলমন্ত্রী সুরঞ্জিত সেনগুপ্ত।
রেলভবনের কনফারেন্স রুমে সব কর্মকর্তা ও কর্মচারীরা তার সঙ্গে নানা বিষয়ে মতবিনিময় করেন।
এক সময় রেলই মানুষের প্রধান বাহন ছিল।
আশা করি, আপনারা আমাকে সহযোগিতা করবেন।
সুরঞ্জিত কর্মকর্তা ও কর্মচারীদের উদ্দেশে বলেন, এখন থেকে আপনারা আর কোনও বিভাগের কর্মকর্তা বা কর্মচারী নন।
আপনারা মন্ত্রণালয়ের অধীনে।
তাই আপনাদের দায়িত্ব অনেক বেড়ে গেছে।
আশা করি সে দায়িত্বকে মাথায় রেখে আপনারা এগিয়ে যাবেন এবং রেলকে এগিয়ে নেবেন।
তিনি বলেন,আমার হাতে দু'বছরেরও কম সময় আছে।
তাই এ অল্প সময়ের মধ্যে কাজ করতে হবে।
তাই এটি আমার এবং আপনাদের সবার জন্য চ্যালেঞ্জ।
রেলমন্ত্রী বলেন, প্রধানমন্ত্রীর সঙ্গে আমার কথা হয়েছে।
তিনি রেলের গুরুত্ব উপলব্ধি করেছেন।
আমাকে প্রয়োজনীয় দিক-নির্দেশনা দিয়েছেন যাতে ঐতিহ্যবাহী এ রেলকে মানুষের প্রধান বাহন করে তোলা যায়।
আমি কম সময়ের মধ্যে যতটুকু পারি কাজ করব।
এর আগে রেলমন্ত্রী সুরঞ্জিত সেনগুপ্ত সচিবালয়ে কর্মকর্তা ও কর্মচারীদের সঙ্গে সাক্ষাৎ করে তাদের সহযোগিতা কামনা করেন।
ধামইরহাট উপজেলার সেই গ্রাম বাংলার ঐতিহ্যবাহী গ্রাম্য গাড়িও বিলুপ্ত প্রায়।
কালের বিবর্তনে গ্রাম্য গাড়ি বিলুপ্তি হতে চললেও ইদানিং উপজেলায় জনপ্রিয়তা পাচ্ছে ঘোড়ার গাড়ি।
গ্রামাঞ্চলে বহুল ব্যবহৃত পাকা রাস্তা দিয়ে কাঠের তৈরি চাকার চলাচল নিষেধ 
গ্রাম্য মহিষের মূল্য বৃদ্ধি পাওয়ায় গাড়োয়ানরা গ্রাম্য গাড়ির প্রতি আগ্রহ হারিয়ে ফেলেছেন।
তবে গ্রাম-গঞ্জে ভ্যান, রিকশা ও ঠেলাগাড়ির পাশাপাশি ঘোড়ার গাড়ির প্রচলন শুরু হয়েছে।
বিশেষ করে ঈদের দিন কিংবা বিভিন্ন অনুষ্ঠানে কদর বাড়ে ঘোড়ার গাড়ির।
ইদানিং উপজেলায় ঘোড়ার গাড়িতে শুধু মানুষ নয় কাঁচা তরকারি বহন করতেও দেখা যাচ্ছে।
এছাড়া জেলা সদরসহ বিভিন্ন উপজেলায় ঘোড়ার গাড়ীর প্রচলন বেশ দেখা যাচ্ছে।
দিনাজপুরের নবাবগঞ্জে চলতি অর্থ বছরে উপজেলা দারিদ্র বিমোচন কর্মকর্তার দপ্তর থেকে গ্রামীন নারীদের আর্থিকভাবে সাহায্য করা হয়। 
আর্থিকভাবে স্বাবলম্বী ও কর্মসংস্থান সৃষ্টির লক্ষ্যে শতাধিক নারীর মাঝে আমরা ৫৯ লাখ ৫০ হাজার টাকা বিতরন করি।
ঋণ গ্রহণ করে সংগঠনের সদস্যরা আর্থিকভাবে স্বাবলম্বীসহ গ্রামীন জীবন চিত্র পরিবর্তনের মাধ্যম খুঁজে পেয়েছে।
তারা এক সময় দারিদ্রতার কারণে পরিবার পরিজন নিয়ে অনাহারে অর্ধাহারে দিন কাটাতো।
দারিদ্র বিমোচনের প্রকল্পের ঋণের টাকা তাদের জীবনে ফিরে এনেছে সোনালী দিনের সম্ভাবনা।
আর কত বছর হলে এদেশ উন্নত দেশ হিসাবে বিশ্বের দরবারের মাথা উচু করে দাড়াবে!
স্বাধীনতার ৪০ বছর পেরিয়ে গেল তবু এদেশের মানুষের ভ্যাগের উন্নয়ন কেন হচ্ছে না, 
কেন এদেশের মানুষের মনে দেশত্ববোধ জাগে না! 
চুরমার হয়ে গেল সোনার বাংলার স্বপ্ন।
আজ অবদি সেই মহান নায়কের স্বপ্নের সোনার বাংলাকে নিয়ে কেউ ভাবল না।
প্রতিহিংসার রাজনীতির গাড়াকলে এদেশের উন্নয়ন পিছিয়ে পড়ল।
আসল মানুষ নকল হল আর নকল মানুষের রসানলে প্রকৃত দেশ প্রেমিকেরা অন্ধকারে তলিয়ে গেল।
আর কত দিন, কত বছর হলে নকল মানুষের দৌরাত্ব কমবে, 
দেশ প্রেমিকেরা কবে অন্ধকার থেকে মুখ ফিরে তাকাবে 
স্বাধীনতার পর ভেবে ছিলাম, এদেশ উন্নত দেশ হিসাবে গড়ে উঠবে, 
সাধারন মানুষের ভ্যাগের পরিবর্তন আসবে, 
স্বাধীন ভাবে এদেশের মানুষ চলাফেরা করবে, 
এদেশে থাকবে না হিংসা-বিদ্ধেশ, খুন-রাহাজানি, থাকবে শুধু এদেশের মানুষের মনে দেশত্ববোধ।
কিন্ত তা না হয়ে উল্টো চিত্র দেশের মধ্যে বিরাজ করছে।
তিনি জোরালো ভাবে দাবী করেন, 
পাকদোসদের সহযোগীরা আজও এদেশে বাস করছে এবং তাদের সহচরেরা বিভিন্ন সেক্টরে ঢুকে তাদের রাজত্ব কায়েম করে যাচ্ছে।
যারা যুদ্ধাপরাধী তাদের বিচারকার্য কালক্ষেপন না করে যেন অতিসত্বর কার্যকর করা হয় 
বাংলাদেশকে একটি উন্নত দেশ হিসাবে বিশ্বের দরবারে মাথা উচু করে দাড় করানোই হোক আজকের প্রতিজ্ঞা।
মুক্তিযোদ্ধা জিল্লুর রহমান ২ ছেলে ৬ মেয়েকে নিয়ে কোন রকমে দাদ্রিকে হার মানিয়ে সংসার অতিবাহিত করে আসছেন।
নওগাঁ জেলার রাণীনগর উপজেলার কাশিমপুর রাজবাড়িটি একটি প্রাচীন ঐতিহ্যবাহী নিদর্শন 
এটি আজ সংস্কারের অভাবে ধ্বংস হতে চলেছে।
পাগলা রাজার রাজ বাড়ি বলে এটি বেশি পরিচিত।
রাজ বাড়িটির উত্তর প্রান্তের মন্দিরটির কিছু অংশ এখনও টিকে আছে।
শ্রী অন্নদা প্রসন্ন লাহেড়ী বাহাদুর ছিলেন এই রাজত্বের শেষ রাজা।
তার চার ছেলে ও এক মেয়ে ছিল।
শুধু ছোট রাজা শক্তি প্রসন্ন লাহেড়ী বাংলাদেশ স্বাধীন হওয়ার পূর্ব পর্যন্ত এখানে ছিলেন।
রাজবাড়ির মূল ভবনের সামনের চারটি গম্বুজ কোন মতে মাথা উঁচু করে এই রাজ বাড়ির স্মূতি নিয়ে দাঁড়িয়ে আছে।
স্থানীয় মানুষদের অত্যাচারে আজ সবই ধ্বংসের মূখে।
রাজ বাড়ির বৈঠকখানার কিছু অংশ এখন ইউ, পি. ভূমি অফিস হিসাবে ব্যবহার করা হচ্ছে।
শত বিঘা জমি ও পুকুর স্থানীয় প্রভাবশালি ব্যক্তিরা রাজনীতির ছত্র ছাঁয়ায় দখর করে রেখেছে।
বেশির অংশই ধানের চাতাল তৈরী করে ব্যবহার করছে।
বিশাল অংকের আয়কর থেকে ফাঁকি দেয়া হচ্ছে সরকারকে।
উত্তর চাইলে তারা বিভিন্ন রাজনৈতিক ব্যক্তিদের নাম বলে পার হয়ে যান।
স্থনীয় প্রশাসনের কাছ থেকেও এই বিষয়ে কোন সদ উত্তর পাওয়া যায়নি।
কিন্তু এই বিশাল সম্পত্তি এখন অবৈধ স্থাপনা আর বেদখলের স্বীকার।
হাজারও প্রাচীন ঐতিহ্যে ভরা এই রাজবাড়িটি এখন বিলুপ্তির পথে।
যদি প্রাচীন ঐতিহ্য গুলোর উপযুক্ত সংস্কার করা হয় তাহলে এটি পর্যটকদের জন্য একটি দর্শনীয় স্থান হিসাবে গন্য হতে পারে।
বরাদ্ধ পেলেই রাজবাড়িটির সংস্কার করা হবে।
সৃষ্টিকর্তা প্রদত্ত মেধা শক্তিকে কাজে লাগিয়ে মুহুর্তের মধ্যেই তৈরি করে ফেলেন ভাসর্্কয্যের অবয়ব।
তারপর আস্তে আস্তে তাতে গঠন ও রং দিয়ে পরিপুর্ণ রূপ লাভ করে একটি পূর্ণাঙ্গ ভাষ্কর্য।
সময় এবং খরচ যথেষ্ট ব্যয় হলেও দাম পাওয়া যায় না সে অনুযায়ী।
কাজের স্বীকৃতিও মেলে না।
আত্নীয় স্বজন, পাড়া প্রতিবেশী, বন্ধু বান্ধব অল্প বয়সেই তার সৃষ্টি কর্ম দেখে আশ্চর্য হতো সবাই।
কিন্তু দারিদ্রতার কারণে সমস্ত আশা ভেঙ্গে যায় মা বাবার।
স্কুল না পেরিয়েই অর্থ উপার্জনে নিজেকে আত্ননিয়োগ করেন আলমগীর।
অর্থাভাবে দুই সন্তানকে পথকলি স্কুলে ভর্তি করে দিয়েছেন।
প্রখর প্রতিভা থাকা সত্তেও বর্তমানে ভাষ্কর্য শিল্পী আলমগীরকে অনাহারে অর্ধাহারে দিন যাপন করতে হচ্ছে।
বন্ধুদের নিকট থেকে অর্থ ধার করে রড, সিমেন্ট, বালু কিনে তিনি ভাষ্কর্যগুলো তৈরী করেছেন বলে জানান।
তার জীবদ্দশায় তার সৃষ্টিকর্মগুলো সঠিক স্থানে প্রতিস্থাপন করে সেসব এর মাঝে তিনি বেঁচে থাকতে চান।
শেখ মুজিবের সেই বিখ্যাত ভাষনের আদলে তৈরি করা ভাষ্কর্যটি ঢাকা সোহরাওয়ার্দি উদ্যানে স্থাপন করতে চান।
যেখানে ১৯৭১ সালে ৭ মার্চ বঙ্গবন্ধু শেখ মুজবিুর রহমান তার ঐতিহাসিক ভাষণ দিয়েছিলেন।
কিন্তু কারও কোন সহযোগিতা না পাওয়ায় দিনে দিনে মুজিবের ভাষ্কর্যটি নষ্ট হয়ে যাচ্ছে।
অনেক শ্রমে তৈরী করা ভাস্কর্যটি স্থানাভাবে তিনি রাখতেও পারছেন না, আবার কেউ নিচ্ছেনও না ।
এমন কষ্টে কথা বলতে বলতে এক সময় কেঁদে ফেললেন প্রতিভা উজ্জল চিত্র শিল্পী আলমগীর।
যে গুলো তিনি কখনই অর্থের বিনিময়ে বিক্রি করবেন না।
দেশে এখন স্বাভাবিক মৃতু্যর গ্যারান্টি নেই।
বাংলাদেশে মানবাধিকার পরিস্থিতি এখনও উদ্বেগজনক পর্যায়ে রয়ে গেছে।
প্রতিদিনই মানবাধিকার লঙ্ঘনের ঘটনা ঘটছে।
বর্তমানে এমন একটি সময় চলছে যে মানুষ রাতে ঘুমাতে গেলে সকালে কী হবে তা জানে না।
ঘর থেকে বের হলে নিরাপদে আবার ফিরতে পারবে কি না, বিষয়টি অনিশ্চিত।
মানুষের জীবনের স্বাভাবিক মৃতু্যর কোনো গ্যারান্টি নেই।
দেশে এখনও নারীর সম অধিকার অর্জিত হয়নি, বন্ধ হয়নি শিশুশ্রম।
এসব অনিয়ম বন্ধে রাষ্ট্রীয় উদ্যোগ সন্তোষজনক নয়।
দেশে সত্যিকার অর্থে গণতন্ত্র নেই।
লেখক সাংবাদিক বুদ্ধিজীবিদের ইচ্ছেমতো গ্রেফতার ও হয়রানি চলছে।
যারাই দুঃশাসনের প্রতিবাদে শক্ত হাতে কলম ধরছেন তাদের কলম যেন কেড়ে নেয়া হচ্ছে।
বিভিন্ন পত্র পত্রিকায় ও টিভি চ্যানেলে এমন মর্মন্তুদ ছবি দেখে তাই মনে হয়েছে।
সবচেয়ে নিকৃষ্ট পশুর সাথেও কোন মানুষ এ ধরনের নির্মম নিষ্টুর অমানবিক আচরন করতে পারেনা।
আমাদের বাংলাদেশে এ ধরনের জগন্য কর্মকান্ড রাষ্ট্রীয়ভাবে প্রকাশ্যে মিডিয়ার সামনে চলছে।
দৃশ্যটি আমার চোখকে যেন বিশ্বাস করাতে পারছিনা।
বিশ্বের অন্য কোথাও এ ধরনের আদালত ব্যবস্থা দেখা যায়না।
এগুলো কিসের আলামত।
দেশটা এখন বাজিকরদের হাতে।
যে দেশে গণতন্ত্র আছে সেদেশে বিরোধী দল থাকবে।
সরকারের বিতর্কিত কাজের সমালোচনা করবে।
সরকারের বিভিন্ন অগণতান্ত্রিক কার্যকলাপের বিরুদ্ধে নিয়মতান্ত্রিকভাবে আন্দোলন সংগ্রাম করবে।
এটাইতো গণতন্ত্রের নিয়ম।
বর্তমান সরকার ক্ষমতায় আসার পর থেকেই বিরোধী দলকে মিছিল সভা সমাবেশ এমনকি মানববন্ধনও করতে দিচ্ছেনা।
রাস্তায় দাড়াতে দিচ্ছেনা।
এটার নাম কি গণতন্ত্র।
এটাই কি গণতান্ত্রিক সরকার।
এটাই কি মানবাধিকার।
এক্ষেত্রে আন্তর্জাতিক মানবাধিকার সংস্থাগুলোর আরও দায়িত্বশীল ভুমিকা নেয়ার এখনই প্রয়োজন নয় কী।
পত্র পত্রিকায় প্রকাশিত তথ্য অনুযায়ী গত মাত্র এক বছরে রাজনৈতিক হত্যাকান্ড ঘটেছে ২২০ টির বেশি।
ক্রসফায়ারে ১০১টিসহ বিচারবহিভর্ূত হত্যার সংখ্যা ১৩০ ছাড়িয়ে গেছে।
যেগুলোর মধ্যে র্যাব জড়িত ছিল ৬৮ টিতে।
কিন্তু হত্যাকান্ডগুলোর তদন্তে সরকার কোনো ব্যবস্থা নেয়নি।
সরকার বরং রাজনৈতিক হয়রানি ও নিপীড়ন তীব্রতর করে চলেছে।
সরকার বিচার বিভাগের ওপরও প্রত্যক্ষ প্রভাব বজায় রেখেছে বলে অভিযোগ উঠেছে।
জিজ্ঞাসাবাদের নামে রিমান্ডে নিয়ে অমানবিক নির্যাতন চালানো হচ্ছে।
এক বছরে পুলিশ কাস্টডিতে মারা গেছে ১০৯ জন।
কারাগারে মৃতু্য হয়েছে ৪৬ জনের।
ফলে বিচারের আগেই কারাগারে মৃতু্যঝুকির পরিবেশ তৈরি হয়েছে।
বিগত সরকারগুলোর আমলেও দেশে যে মানবাধিকার লংঘনের ঘটনা ঘটেনি তা আমি বলছিনা।
তবে বর্তমান সরকারের আমলে মানবাধিকার পরিস্থিতির যে অবনতি ঘটেছে তা সর্বকালের রেকর্ডকেও হার মানিয়েছে।
তাই অনতিবিলম্বে দেশের মানবাধিকার পরিস্থিতির উন্নয়নকল্পে সরকারকে কড়া নজর দিতে হবে।
এ ব্যপারে দু্ই সরকারের কেউ খোলাশা করে কিছু না বলাতেই বিভ্রান্তিটা রয়ে গেছে।
এখনও ষ্পষ্ট নয় আসলে ঘটনাটা কোন পর্যায়ে।
এ কথা ঠিক ভারতের যা যা দরকার তা তারা আমাদের কাছ থেকে ষোল আনা আদায় করে নিয়ে যাবে।
অতীতে নিয়েছে এখনও নিচ্ছে।
করিডোরও এক সময় নিয়ে নেবে।
আমি মনে করি বাংলাদেশের যে কোন সরকারকেই তা দিতে হবে।
কারন খুবই ষ্পষ্ট।
বাংলাদেশের ক্ষমতাকেন্দ্রিক রাজনীতিতে ভারতের সন্তুষ্টি বিধান বা ভারতের গুডবুকে থাকা ক্ষমতাসীন বা ক্ষমতা প্রত্যাশী উভয় দলের জন্যই দরকার।
এক সময় করিডোরও পেয়ে যাবে।
বাংলাদেশে আজ দেশপ্রেমিক রাজনীতিকের বড় অভাব।
দেশের স্বার্থ দেখা দেশের ভালমন্দ রক্ষা করা- এসব ব্যপারে আমাদের রাজনীতিকদের আগ্রহ উৎসাহ বরাবরই কম।
এতে করে বাংলাদেশ ওই সমস্ত অঞ্চলের মুক্তিযোদ্ধাদের টার্গেট হয়ে যাবে।
এখানেও অন্তর্ঘাত কার্যক্রম শুরু হতে পারে।
বাংলাদেশের নিরাপত্তা বাহিনী, বাংলাদেশের সড়ক সেতু ব্রীজ কালভার্ট তাদের হামলার লক্ষ্যবস্তুতে পরিনত হতে পারে।
তাতে করে এ জনপদ অশান্ত হয়ে উঠতে পারে 
আমরা এক উটকো ঝামেলায় পড়ে যেতে পারি।
ভারতের এক সীমান্ত থেকে আর এক সীমান্ত পর্যন্ত পণ্য বা সামরিক রসদবাহী ভারতীয় যানবাহনের সচ্ছন্দ চলাচল এবং নিরাপত্তা বিধান করবে কে?
ফ্রেমওয়ার্ক এগ্রিমেন্টে এ বিষয়ে কোন ক্লজ লেখা আছে কিনা বা থাকলেও কি তা আমার জানা নাই।
এ কথা বলার অপেক্ষা রাখে না ভারতকে করিডোর দেয়া হচ্ছে বা ভারত করিডোর নিচ্ছে বাংলাদেশের জনগনের ইচ্ছার বিরুদ্ধে।
আমার দৃড় বিশ্বাষ এমন বললে মানুষ আওয়ামী লীগকে কিছুতেই ক্ষমতায় আসতে দিতো না।
সে হিসেবেই বলছি ক্ষমতায় এসে ভারতকে করিডোর দিয়ে দেয়া হচ্ছে জনগনের ইচ্ছার বিরুদ্ধে।
অনেকটা তা প্রতারনারও শামিল।
মানুষ যা চাইছেনা তা যদি তাদের ওপর চাপিয়ে দেয়া হয় স্বভাবতই তারা তা পছন্দ করবে না।
এখন রাতের আধারে বা নির্জন বন জঙ্গল এলাকায় কেউ যদি ভারতীয় যানবাহনের ওপর হামলা চালিয়ে বসে!
সাধারন ডাকাতরাও এ কম্ম করে বসতে পারে।
স্বাধীনতা যোদ্ধারা যে এমন উদ্যোগ নেবে না তার কি কোন নিশ্চয়তা আছে!
সাধারন দূর্ঘটনা ঘটিয়ে খাদে পড়ে গেলেও কি বলা হবে না ঘটনা অন্তর্ঘাত!
ভারতের এসব যানবাহন বাংলাদেশের এক সীমান্ত থেকে অন্য সীমান্তে নিরাপদে পৌঁছে দিতে পর্যাপ্ত নিরাপত্তা ব্যবস্থা নিতে হবে।
প্রতি ট্রাকবহরের আগে পিছে বাংলাদেশের আর্মি বা র্যাব পুলিশ বিডিআর পাহাড়া থাকতে হবে।
সে লোকবল কি বাংলাদেশের আছে?
তারপর ধরা যাক রাস্তাঘাটের দশা।
দেশের যানবাহনের চাপেই বিধ্বস্ত যে সড়ক ব্যবস্থাপনা তার ওপর দিয়ে চলবে ভারতের হেভীডিউটি ট্রাক লড়ি।
কি দাঁড়াবে জনপথগুলোর অবস্থা!
বন্ধুকে কেউ তিন দিক দিয়ে কাঁটা তারের বেড়ায় আবদ্ধ করে রাখে না।
বন্ধু মনে করলে তারা সীমান্তে গুলী করে আমাদেরকে হত্যা করতো না।
বন্ধু মনে করলে নিজের স্বার্থটা আগে দেখে একতরফা নদীর পানি তুলে নিয়ে যেতো না
তিন বিঘা করিডোর দিতে ৩৭ বছর সময় নিতো না।
কোন কিছু দিয়েই বিশ্বাষ করে না।
বাংলাদেশের জনগন নয়, দিয়ে দিচ্ছেন আমাদের রাজনীতিকরা।
কিন্তু মনে রাখতে হবে এ করিডোর ব্যবস্থা দিয়ে দেয়া হচ্ছে বাংলাদেশের মানুষের ইচ্ছার বিরুদ্ধে।
আমাদের নেতা নেত্রীদের দেশপ্রেম দেশবাসীর দেখা এবং জানা।
তাদের উদ্দেশ্যে কিছু বলে লাভ নাই।
মমতা ব্যানাজর্ী চাননা বন্ধুত্বের কারনে তার রাজ্যের স্বার্থ সামান্যতম ক্ষুন্ন হয়।
বাংলাদেশে করিডোরে নেয়ার আগে আরও একবার ভাবুন।
করিডোরে তো আপনারা নিয়েই নিয়েছেন।
না নিলেও যখনই চাইবেন পেয়ে যাবেন।
কিন্তু বাংলাদেশের বুকের ওপর দিয়ে ট্রাক লড়ি চালানোর আগে খোঁজখবর নিন বাংলাদেশের সাধারন মানুষ কিভাবে নিচ্ছে তা।
একথা মনে রাখতে হবে জনগনের ইচ্ছার বিরুদ্ধে কোন ব্যবস্থাই শেষ পর্যন্ত টেঁকে না।
বন্ধু যদি হয়ে থাকেন বন্ধুত্বের প্রমান আগে রাখুন।
বাংলাদেশের মানুষের আস্থা অর্জন করুন, আপনাদের যানবাহনের নিরাপত্তা তারাই দেবে।
কেবল তখনই কার্যকর হতে পারবে সত্যিকারের অর্থে ট্রানজিট বা করিডোর।
উপকূলীয় অঞ্চলে জেগে ওঠা চরভূমিতে সবুজ বেষ্টনীর আদর্শ সামাজিক বনায়ন গড়ে তোলার উদ্যোগ নিয়েছে ভূমি মন্ত্রণালয়।
এই উদ্যোগের অংশ হিসেবে নোয়াখালী জেলাকে প্রাথমিক পাইলট প্রকল্প হিসাবে ধরা হবে।
সারাদেশের উপকূলীয় অঞ্চলগুলোকে এর আওতায় আনা হবে।
এ কাজে সার্বিকভাবে সহযোগীতা করবে বাংলাদেশ সেনাবাহিনী।
ভূমি মন্ত্রণালয়ের দায়িত্বশীল এক সূত্র এ কথা জানায়।
এ জন্য ওই অঞ্চলের মাটির গুণাগুণ পরীক্ষা করে বনায়নের প্রজাতি নির্ধারণ করা প্রয়োজন।
তাই এখানে বনায়নের ব্যাপক সন্বনা রয়েছে।
তারা হয়তো এখন সেই প্রস্তাবটি পেশ করার জন্য অপেক্ষা করছেন ।
আমরা ইউরোপে বসে অনেক কষ্ট করে বাংলা চর্চা করি।
পরিবেশটি আমাদের অনুকুলে নয়।
তারপরও আমরা লিখে যাই।
বাংলা-ইংরেজি মিলে আমার প্রকাশিত গ্রন্থের সংখ্যা ১৯।
বাংলা ভাষার উপর আমার অনেকগুলি প্রবন্ধ- নিবন্ধ আছে।
বাংলাভাষার ঐশ্বর্য, শব্দের লালিত্য, ছন্দের মোহময় দ্যোতনা নিয়ে আমি ইউরোপের পত্রিকায় বহুবার লিখেছি
বাংলাদেশের বাংলাই তো আমার আদর্শ এবং ঠিকানা ।
আমাকে হতাশ করবেন না।
আব্দুর রাজ্জাক হাওলাদার ধৈর্য ধরে নিজ বুদ্ধিকে পুঁজি করে কিছু একটা করার সিদ্ধান্ত নেন।
তার এ সিদ্ধান্তে সহযোগিতার হাত বাড়িয়ে দেন মোস্তাফিজ ব্যপারী।
রাজ্জাকের বুদ্ধি দেখে মোস্তাফিজ ব্যপারী ৩ শত হাঁসের বাচ্চা কেনার টাকা দেন।
বরিশাল অঞ্চলের বেশির ভাগ জুড়ে রয়েছে পুকুর ও খালবিল।
এলাকার পরিবেশগত এ দিকটির কথা মাথায় রেখে আব্দুর রাজ্জাক পরিকল্পনা নেন হাঁস পালনের।
পাশের গ্রাম থেকে কিনে আনেন ৩০০টি হাঁসের বাচ্চা।
হাঁসের বাচ্চাগুলোকে পুঁজি করে ২০০৮ সালে তিনি কলসকাঠী ইউনিয়নের দঃ নারায়নগুল গ্রামে গড়ে তোলেন হাঁসের খামার।
প্রতিটি মুহূর্ত খামারের কাজে লাগিয়ে অভাবকে জয় করেন তিনি।
হাঁস পালন করেও যে স্বাবলম্বী হওয়া যায় অল্পদিনেই তা বুঝিয়ে দেন সবাইকে।
এভাবে স্বাবলম্বী হওয়া আব্দুর রাজ্জাক হাওলাদার কেবল এলাকার হতাশাগ্রস্ত বেকার যুবকদের জন্য অনুকরণীয় দৃষ্টান্ত
তার দেখাদেখি বড় ছোট অনেকগুলো হাঁসের খামার গড়ে উঠেছে এ অঞ্চলে।
হাঁস পালনই তাকে সুদিন এনে দিয়েছে ।
প্রাকৃতিক খাবার সহজলভ্য হওয়ায় তার হাঁসগুলো অন্য এলাকার হাঁসের চেয়ে বেশি ডিম দেয়।
খাদ্য, শামুক ও হাঁসের ডিম বিক্রির ব্যবসা করে উপার্জনের পথ হয়েছে এখানকার আরও বেশকিছু কর্মহীন মানুষের।
২ হাজার ২শ হাঁস থেকে প্রতিদিন গড়ে ১৫শ ডিম পাওয়া যায়।
একটি পূর্ণবয়স্ক হাঁস বিক্রি হয় আড়াই থেকে তিনশ টাকায়।
সব খরচ বাদ দিয়ে প্রতিদিন কমপক্ষে সাড়ে ৩ হাজার টাকা আয় হয়।
খামারের পরিধি বেড়ে যাওয়ায় আব্দুর রাজ্জাক আরও ৬ জন কর্মচারী রেখেছেন খামার দেখাশোনার জন্য।
পরীক্ষা দিলাম ইতিহাস সাবজেটে কিন্তু ফেল করলাম সাধারন বিজ্ঞানে।
এটা কি করে সম্ভব ?
কথাটি বলছিলো এবারের এসএসসি পরীক্ষায় অংশগ্রহনকারী শিক্ষার্থী বীনা মৌরি।
ফলে এসব শিক্ষার্থী ও তাদের অভিভাবকেরা হতাশাগ্রস্থ হয়ে পরেছেন।
আধুনিক এ পৃথিবীতে চলাচলের জন্য আবিস্কার হয়েছে অনেক বিস্ময়কর ও দ্রুতগামী যানবাহন।
রাস্তাঘাট ও অবকাটামোগত উন্নয়ন হয়েছে ব্যাপকভাবে।
আর তাই বেড়ে গেছে দ্রুতগামী সব যানবাহনের অসম্ভব জনপ্রিয়তা এবং চাহিদা।
এরই ধারাবাহিকতায় অনেক সেকেলে মডেলের অতি জনপ্রিয় যানবাহনও এখন আর ব্যবহার করা হয় না।
ইচ্ছে থাকুক বা না থাকুক আধুনিক যুগের সাথে তাল মিলিয়ে চলতে এবং সময় বাচাতে অতীতের অনেক কিছুই পরিত্যাগ করতে হয়।
তখন অতীত হয়ে যায় ইতিহাসের অংশ।
কিন্তু আমাদের অতীত ঐতিহ্য ভুলে গেলে চলবেনা।
অতীতকে জানা এবং পরবতর্ী প্রজন্মকেও জানানোর প্রয়োজন অবশ্যম্ভাবী।
অতীতকে জেনে বা স্মরণ রেখে ভবিষ্যত কর্মপরিকল্পনা বাস্তবায়ন করলে সুফল লাভ হয় সহজ।
পালকি দেখতে প্রায় মাঝারি ধরনের সিন্ধুকের মতো।
সাধারনত তৈরি করা হতো বাশ ও কাঠ দিয়ে এবং উপরে দেয়া হতো কাচা টিনের কারুকার্যময় মনোরম ও নিখুত ছাউনি।
কাঠের কারুকার্যখচিত বাহারি ডিজাইন থাকতো পালকীতে।
তখন অভিজাত এই পালকিটার নাম পরিবর্তন হয়ে নাম ধারন করে ''সওয়ারী''।
সালিশী বিচারের আসরেও বড় বড় বিচারকরা পালকি চড়ে হাজির হতেন বেশ আয়েশের সাথে।
চলাচলের জন্য বৃদ্ধ বা অসুস্থ মহিলাদেরও একমাত্র আদর্শ বাহন ছিল পালকি।